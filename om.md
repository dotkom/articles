---
layout: page
title: Om
permalink: /om/
---

Online er linjeforeningen for informatikkstudenter ved NTNU i Trondheim. Linjeforeningens oppgave er å forbedre studiemiljøet ved å fremme sosialt samvær, faglig kompetanse og kontakt med næringslivet.

Linjeforeningen består av omtrent 100 frivillige medarbeidere, fordelt over Hovedstyret, komiteer og nodekomiteer. I tillegg til vervene i linjeforeningen er mange studenter også engasjert i Realfagskjelleren, Datakameratene FK og Casual Gaming.

Vi har kontorer i A-blokka på Realfagbygget, Gløshaugen. Her fins det mat og drikke for alle som vil ha, og ofte kan det være greit å finne hjelp til en øving eller et prosjekt man jobber med. Det er heller ikke uhørt at triKom serverer vafler eller kake.

Ekskursjoner, kurs og presentasjoner fra bedrifter er ukentlige hendelser hos oss. Mange arrangementer er sponset av linjeforeningen eller bedrifter slik at du kan hygge deg i godt selskap selv om studielånet er langt unna.

I de siste årene har Online hatt en eventyrlig vekst på alle områder, og har etablert seg som en betydningsfull organisasjon i Trondheim. Fokus på samarbeid og kommunikasjon har drevet frem mange gode initiativer hvor vi har stått langt fremme som pådrivere.

Hos oss vil du stifte nye vennskap som vil vare livet ut, og hjelpe deg når du skal ut i arbeidslivet. Du vil trives i Online!
