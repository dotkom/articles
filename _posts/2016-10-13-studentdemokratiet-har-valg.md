---
title: "Studentdemokratiet har valg"
layout: artikkel
tags:
  - informatikk
  - Studentting
  - Institutt
  - tillitsvalgt
  - studentråd
  - fakultet
date: "2016-10-13T19:36:04+02:00"
modified_date: "2016-10-13T19:39:34.577505+02:00"
image: "/assets/Studentdemokratiet NTNU.png"
image_alt:
  "Inngangen til Studentdemokratiet ved NTNU: Her hører både Studenttinget og
  studentrådene til."
author:
  - Signe Elise Livgard og Trine-Lise Helgesen
ingress:
  "Enten du er fersk student eller har vanket i gangene på P15 i noen år, så er
  det en ting du bør lære deg først som sist, nemlig hvordan studentdemokratiet
  fungerer. Frist for studenttinget er allerede 14. oktober!"
excerpt: "Hvem er dine tillitsvalgte? Kan jeg stille? Hvor finner jeg hjelp?"
slug: "studentdemokratiet-har-valg"
photographer: "Vebjørn Sletta"
---

_Fristen for å melde sitt kandidatur til Studenttinget er fredag 14. oktober.
Selve valget skal foregå i uke 43, 21.10 – 28.10. Les mer om
[Studenttinget her](http://www.studenttinget.no)_

_Fristen for å melde sitt kandidatur til Studentrådet IE er torsdag 20. oktober.
Selve valget skal foregå i uke 43, 21.10 – 28.10.
[Studentrådet her](https://ie.studentrad.no/index.php/2016/10/13/valg-av-fakultettillitsvalgte-for-aret-2017/)_

#### Hvem går du til hvis foreleseren er skikkelig dårlig? Hvem er det som

bestemmer hva alle pengene på NTNU skal gå til? Uten alle de som engasjerer seg
frivillig hadde ikke studentmiljøet på NTNU vært på langt nær så bra som det er
i dag. Hver tredje student jobber frivillig, og ganske mange av dem jobber for å
gjøre studiehverdagen bedre for sine medstudenter.

### Klassetillitsvalgte Når du som student begynner i førsteklasse på NTNU skal

det velges en klassetillitsvalgt, eller KTV. Dette er en person som skal
representere hele kullet i møter med instituttet. Hvert studieprogram er
tilknyttet et institutt, og for deg som går informatikk er det Institutt for
datateknikk og informasjonsvitenskap du hører til. Vanligvis er det ett møte
mellom KTVen og instituttet i semesteret, men KTVen kan også kalle inn til møte
dersom det er noe som oppstår. Dersom du som student føler at du ikke blir hørt
eller opplever noe som er feil er det best å gå til KTVen først. Studenten som
velges som KTV i førsteklasse har vervet ut studietiden.

### Instituttillitsvalgte Hvert studieprogram hører som sagt til et institutt, og

hvert institutt hører igjen til et fakultet. Vi på informatikk hører til
Fakultet for informasjonsteknologi, matematikk og elektroteknikk, også kalt IME.
For at alle linjene på IME skal bli hørt og kunne påvirke egen studiehverdag har
vi Studentrådet IME. Det er satt sammen av instituttillitsvalgte (ITVer) fra
alle de seks instituttene som IME består av. Det er ITVene som finner KTVer i
begynnelsen av hvert skoleår. ITVene blir valgt en gang i året, og sitter i et
år. De får betalt 80 timer i året med studass-lønn, så du må ikke være redd for
å bruke dem dersom du har en sak. ITVene er jevnlig i møter med
instituttledelsen, i tillegg til at de møter i Studentrådet en gang i måneden.

### Fakultetstillitsvalgte For at det Studentrådet IME bestemmer skal bli hørt av

ledelsen på NTNU har vi fire fakultetstillitsvalgte (FTVer). Disse velges to
ganger i året, og får også betalt for 160 timer i semesteret. Sammen leder disse
fire studentene Studentrådet IME, og er i jevnlige møter med andre organer på
NTNU. Det er blant annet Studenttinget, ledelsen på fakultetet, studieutvalget,
ansettelsesutvalget og studentrepresentantene i NTNU-styret. Dersom ITVene har
en sak som ikke kan løses på instituttnivå, tar FTVene saken videre til
fakultetet eller noen andre enda høyere opp. FTVene har kontorer i andre etasje
på Gamle Fysikk, og her er det alltid en åpen dør dersom du har noe på hjertet.

### Andre ressurser Selv om de tillitsvalgte kan hjelpe deg med veldig mye og har

gjennomslagskraft, kan de ikke hjelpe deg med absolutt alt. Når NTNUs utstyr og
rutiner svikter har de egne systemer for innmelding av dette. Instruks for
innmelding av feil til vaktmester og innmelding av avvikssaker finner du på
Innsida. Har du meldt en sak til en tillitsvalgt, men føler den ikke har blitt
behandlet riktig kan du også melde den som avvik.

Det finnes også større arenaer for studentpolitikk der man tar tak i
bestemmelser som påvirker en bredere studentmasse. Både innad og utad på NTNU
finner vi flere politisk aktive studenter.

Studenttinget Selv i NTNUs sentrale styre er studentenes stemme representert.
Studenttinget (STi) er representert i de fleste råd og utvalg på NTNU og jobber
tett med studentrepresentantene i universitetsstyret. Ingen endringer på
universitetet blir gjort uten at studentene får sagt sitt.

Studenttinget består av 31 representanter fordelt på fakultetene. I tillegg til
har de Arbeidsutvalget som sørger for den daglige driften av tinget. Her er det
10 til studenter, hvorav 7 tar permisjon fra studiet og jobber fulltid for
studentene.

### Velferdstinget Det er ikke bare innad på NTNU studentene er involvert i

politikken. 21 representanter fra forskjellige utdanningsinstitusjoner i
Trondheim, Gjøvik og Ålesund danner Velferdstinget. Disse taler studentenes
stemme utenfor NTNU og mot, blant annet, Studentskipnaden og kommunen.
Velferdstinget bestemmer også hvordan semesteravgiften skal brukes og jobber med
saker som studentenes rettigheter og velferdstiltak.

### Aldri alene Linjeforeningene blir heller ikke glemt og har et samarbeid med

sine studentråd. Blant annet kan linjeforeningene få tildelt midler på lik linje
som andre studentprosjekter og tiltak.

Utover disse organisasjonene finner vi studenter overalt. I SiTs konsernstyre
sitter det fire studenter som er med på bestemmelser rundt utbygging av kantiner
og hybler. I selve NTNU-styret finner man tre studenter til som samarbeider med
Studentrådene og Studenttinget, og listen bare fortsetter.

Som du nå kanskje har skjønt er det en hel haug av organisasjoner og verv man
kan engasjere seg i for å skape en bedre studenthverdag. Ønsker du å være med på
bestemme hva som skjer på NTNU eller har du en sak du brenner for? Still til
valg da vel!
