---
title: "Gullblekka 2017"
layout: post
tags: 
 - gullblekka
date: "2017-03-23T21:11:00+01:00"
last_edited: "2017-03-23T21:09:47.516397+01:00"
---
For 4.gang var duket for Gullblekka. Hvem dro seirende hjem?

![Gullblekka 2017](https://online.ntnu.no/media/images/responsive/baa0e610-0e9d-4409-8c9e-3addafa4632a.jpeg)

Mandag 20.03.2017 møtte forskjellige redaksjoner opp på Olavs Pub og Spiseri for å ta del i årets Gullblekka. Dette er den årlige prisutdelingen for linjeforeningsaviser og -magasiner ved NTNU. Her kåres diverse fra de mange avisene, alt fra årets saklige artikkel til årets foto. Og ikke minst Gullblokka, den gjeveste av dem alle. Denne prisen blir ikke bestemt av en jury, som de andre prisene, men av hver enkelt redaksjon.

![Gullblekka 2017](http://i64.tinypic.com/2jbjw2x.jpg)

Når de mange deltakerne hadde funnet seg til rette i kjelleren på Olavs Pub og Spiseri, ble kåringene satt i gang. Her er årets vinnere:

- Gullblokka: TheSign.

- Årets saklige artikkel: Petter Mustvedt fra TheSign for «Kulturlandskapet»

- Årets foto: Jonas Aakenes og Susanne Rosvoll fra inTimini for «Styret 2017».

- Årets ordsmed: Alexander Edin Varegg fra Nabladet for artiklene «Redaksjonen testsitter styret» og «Å rette labrapporter er som å ta LSD».

- Årets illustrasjon: Kristoffer Skuland fra Nabladet for tegningen til artikkelen «Beskrivelse av metodene adoptert av Edvard IV ved drapet på George Plantagenet».

- Årets forside: Rasmus Høgberg for forsiden til det første m-ordet i 2016.

- Årets design på enkeltsak: Brita Andrea Randa Jerijärvi fra Nukleotidene for den tinder-inspirerte «#never swipe left»

- Åpen klasse: Agnete Djupvik og Carl Erik Friedemann fra Offline for «Offline vurderer pornospam».

- Årets morsomste artikkel: Simen Ringdahl fra inTimini for «Jakten på Timini Egbuson».

![Gullblekka 2017](http://i68.tinypic.com/2zqeb9z.jpg)

Offline endte forsåvidt opp på en sterk andreplass ved kåring av Gullblokka. Kanskje tar vi den til neste år?
Gullblekka-komiteen sto ellers for et veldig bra opplegg! Vi takker for oss og gleder oss til neste Gullblekka.
