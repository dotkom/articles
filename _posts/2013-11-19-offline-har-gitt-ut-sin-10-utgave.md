---
title: "Offline har gitt ut sin 10. utgave! "
layout: artikkel 
tags: 
 - offline
 - jubileum
date: "2013-11-19T00:00:00+01:00"
modified_date: "2015-11-01T06:29:55.812861+01:00"
image: "/assets/Online strikkegenser.png"
imageAlt: "Agnete og Signe står bak de flotteste strikkegenserene på haugen."
author:
 - Nils Herde
ingress: "Onlines analoge hjertebarn har i all hemmelighet passert sin 10. utgivelse. Da er det på sin plass med en liten mimrestund!"
ingress_Short: "Hva gjør man når Onlines minst digitale feirer år?"
slug: "offline-har-gitt-ut-sin-10-utgave"
photographer: "Thor Håkon Bredesen"
---
Omtrent halvveis i produksjonsperidoen gikk det opp for vår eminente redaksjon at tidsskriftet vi hold på å produsere faktisk var en jubilant. Det var for sent å feire med champagne, kake og sang, og i alle fall for sent til å skrive en artikkel om festligheten, så det hele endte med at hjertebarnet vårt fikk en liten notis i Refresh-spalten vår. 

En nylig opprettet nettredaksjon gjør at vi nå kan gi Offline og tidsskriftets korte, men innholdsrike historie en ekstra liten oppmerksomhet og gi oss selv en mental klapp på skulderen. 

Siden den første utgaven ble gitt ut våren 2011 har Offline stått som et eksempel på et tidsskrift som linjeforeningen kan være stolt av. Redaksjonen har bestått både av informatikere, uteksaminerte informatikere og i neste nummer også en tidligere informatiker som nå går på en annen linje her på Gløshaugen. Det har vært skrevet fagartikler om hacking, patterns, LaTeX og spillfysikk, artikler om de sosiale arrangementene Online steller i stand og artikler om interesser, kuriositeter og annen moro. I [den første utgaven](/media/images/offline/offline_201103.pdf) finnes et protrettintervju av Arvid Holme, pensjonert foreleser i det tidligere faget programmering grunnkurs(IT1103) og Onlines første æresmedlem. Det, og resten av denne første utgaven kan anbefales på det varmeste for alle som har litt interesse for informatikkstudiets historie. Jubileumsutgaven, nummer 3-2011, har også en fin oppsummering fra fordums tid på AVH, Lade frem til for to år siden.

For de interesserte finnes i skrivende stund alle utgavene utenom én her på nettsidene. Dette jobber vi i redaksjonen for å få på plass, men takket være en dårlig backupløsning ble det litt større problemer enn forventet med Offline nummer 2-2013. Hvis du er heldig finner du kanskje et eksemplar på kontoret.

Forventet utgivelse for Offline nr. 11 er 26. november, akkurat i tide for avslappende lesestoff i pausene i en ellers travel og slitsom eksamensperiode.