---
title: "17. mai-program"
layout: artikkel 
tags: 
 - 17. mai
date: "2014-05-06T00:00:00+02:00"
modified_date: "2015-11-01T06:27:56.373354+01:00"
image: "/assets/Online i folketoget 17.mai.png"
imageAlt: "Bunad og finstas på mange glade Onlinere på norges nasjonaldag, 17 mai."
author:
 - Marius Thingwall
ingress: "En vårdag på Eidsvoll for 200 år siden ble grunnloven vår skapt.  Vi i Online tenker å feire dette med brask og bram."
ingress_Short: "Kom og feire med Online!"
slug: "17-mai-program"
---
I år som i fjor blir det fullstappet program for venner og kjente av Online på 17. mai.  Vi satser på strålende sol, og invitere alle til fest på grunnlovsdagen.  

Det er ikke mange dagene igjen, og vi tenkte det var på sin plass med en liten oversikt.  

### Potet- og sekkeløp for store og små

Kontoret stilles til disposisjon fra tidlig morgen, hvor Trivselskomiteen står for en herlig frokost.  

– Det blir tradisjonell frokost, sponset av Online, sier leder av triKom Erik Wiker.  

Han hinter også om tradisjonelle leker utenfor P15, slik som potet- og sekkeløp, om været er pent.  På frokosten er det også lov å ta med seg en bedre halvdel eller venn, om dette skulle være ønskelig.  

– Det blir salg av de vanlige drikkevarene på kontoret. Ønsker du derimot noe spesielt må dette medbringes selv, sier Erik.

### Folkevandring

Etter en hyggelig frokost vender vi nesen ned mot [Kongsgårdsplassen](https://www.google.no/maps/place/Kongsg%C3%A5rdsgata/@63.4264973,10.3948358,17z/data=!3m1!4b1!4m2!3m1!1s0x466d3190912703bd:0x9eab2f9804ddb9b3).  Her i Trondheim kan alle frivillige organisasjoner gå i folketoget.  Tradisjon tro vil linjeforeningene gå i toget.  

– 17. mai er en lang dag, så husk godt fottøy, og klær etter hvordan været er.  Enten det er sol eller regn er det viktig å drikke vann i ny og ne.  Etter toget tar vi gruppefoto av alle sammen, sier Erik.

### Grillfest 

Ved togets ende er det et par timer å slå i hjel før middagen serveres, og da er mulighetene mange.  Vanligvis har vi tatt turen på Three Lions, men i år er det finale i FA-cupen.  Derfor er det fritt program imellom toget, og maten. 

Programmet er helt fritt, og du kan benytte seg av tiden til å vandre i byen og se på det yrende folkelivet, eller sette seg på bryggen og ta en forfriskende is.

Klokken 19:15 er det middag på Graffi.  Her kreves det forhåndsbetaling og [påmelding](https://online.ntnu.no/events/63/17-mai-middag/).  Graffi har ytret ønske om at vi kommer presis.  Det vil si ikke for tidlig, eller for sent.  


#### tl;dr tidsskjema: 
**09:00** - Frokost på kontoret m/ leker utenfor P15 (væravhengig)  
**12:15** - Vi rusler ned til folketoget i byen.  
**12:45** - Oppmøte på Kongsgårsplassen. [Info fra Trondheim kommune](http://www.trondheim.no/17_mai_2014/)  
*Fritt program imellom toget og middagen.   
**19:15** - Middag på Graffi.  [Påmelding kreves](https://online.ntnu.no/events/63/17-mai-middag/)  
**20.45** - Fritt program, men vi har booket Three Lions fra 21.00.

VI håper å se så mange som mulig av dere på 17. mai med Online. 

**Vel møtt!**