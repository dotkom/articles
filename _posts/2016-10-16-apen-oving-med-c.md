---
title: "Åpen øving med C#"
layout: artikkel
tags:
  - C#
  - Linjeforeningskoret C#
  - AdLib
date: "2016-10-16T19:36:52+02:00"
modified_date: "2016-10-16T19:37:41.798807+02:00"
image: "/assets/Linjeforeningskoret C#.png"
image_alt: "Linjeforeningskoret C# og AdLib"
author:
  - Andreas Drivernes og Baldur Kjelsvik
ingress:
  "Datateknologis linjeforeningskor AdLib og Onlines C# har slått seg sammen og
  trenger nye sangere for å heve nivået, kosen og gleden! Bli med på åpen øving
  og finn ut at du digger det!"
excerpt: "Møt opp på EL2 kl 16.15 på torsdag"
slug: "apen-oving-med-c"
photographer: "Online"
---

Er du glad i å synge – på fest eller i dusjen? Vil du skape harmoni og dissonans
i dur og moll sammen med andre? Finner du glede i å bedrive helsebringende
intervalltrening uten å bli svett?

Da er C# koret for deg: vi er et lavterskelkor som synger sammen én gang i uka
under ledelse av en kjempeflink dirigent, og har det hyggelig sammen.

Forskning viser at korsang øker utskillelse av kroppens velværehormoner
oksytocin og endorfiner, samt reduserer nivået av stresshormonet kortisol. Dette
må stemme (hehe) siden det ble kopiert rett fra klikk.no.

I høst skal vi ha en julekonsert, og vi skal synge på Abakus sitt julebord og
Online sitt jubileum. Det ryktes at logo, uniformer og navnebytte er på vei.

En åpen øving er en helt vanlig øving der vi leker, synger og koser oss. Denne
gangen blir det til og med kake i pausen. Interessert, eller bare nysgjerrig?
Møt opp i EL2 torsdag 20. oktober klokken 16.15.

Vi gleder oss veldig til å bli kjent med deg!
