---
title: "En noe overdreven avhandling om merch"
layout: artikkel
tags:
  - bedrift
  - merch
  - bedrifter
date: "2021-04-05T10:00:00+02:00"
modified_date: "2021-04-04T19:51:50.324949+02:00"
image: "/assets/Søppelhaug. Søppelbilde..png"
image_alt:
  "Literally en søppelhaug laget i vektor. Det blir ikke mer passende/symbolsk
  for mine tegneferdigheter enn det her."
author:
  - Aslak Hollund
ingress:
  "Etter fem år på studiet, et par titalls bedriftsarrangementer, og utallige
  samtaler på stand gjør man seg opp noen tanker om merch. Under finner du et
  utvalg av disse."
excerpt: "Hva kan bedriftene gjøre bedre?"
slug: "en-noe-overdreven-avhandling-om-merch"
photographer: "Peter Rydberg"
---

Vi er i en heldig posisjon i Online. Stor etterspørsel etter informatikere gjør
at vi får muligheten til å ha en stappa kalender med bedriftsarrangementer, som
vanligvis er veldig fornøyelige saker. En av de viktigste bærebjelkene for
frivilligheten i Online er engasjementet som oppstår rundt arbeidet med å legge
til rette for kontakten mellom bedrift og student. Pengene vi får inn er med på
å sørge for at vi har muligheten til å gi våre studenter en rekke fordeler.

En av realitetene vi får med på kjøpet er bedriftsmerch. Merch finnes i mange
forskjellige former. Vi får ikke MacBook på bedpres, men det kan være alt fra en
kopp kaffe på stand til en full bærepose med matvarer fra NorgesGruppen Data.
Det er svært sjeldent at merch er negativt, men vi kan vel alle være enige om at
det finnes forskjellige nivåer av “kult” når det kommer til merch.

### Ubrukt merch

Jeg skjønner at det er billig å produsere sånne reflekser man har rundt armen,
men om jeg hadde tatt vare på alle jeg fikk i løpet av min studietid, så kunne
jeg ha pyntet et helt juletre. (Jeg vet dette fordi vi gjorde det på kontoret en
gang, good times). Og ja, jeg anerkjenner at det er noe poetisk med å ha en
refleks som et virkemiddel for å gjøre bedriften sin mer synlig. Penner faller
litt i samme klasse. Jeg kan godt ha 2-3 penner, men jeg trenger ikke 400. Når
vi snakker om penner, så blir plutselig kvalitet også veldig viktig. Jeg har en
mistanke om at de fleste bedrifter undervurderer hvor mye jeg setter pris på en
god penn. Gi meg en penn som er bedre enn de jeg har i pennalet, så bruker jeg
den på sal med glede. Bare spør Microsoft, som ga meg den første pennen jeg noen
gang brukte til blekket ble tomt.

Flasker blir et interessant case study. "Alle" har en flaske på sal, men "ingen"
har to. Det virker som de fleste velger den flasken som er av høyest kvalitet,
nesten uavhengig av andre faktorer. Å prøve seg på å gi en flaske som merch kan
være risikabelt, de koster mer enn det meste annet merch, men synligheten de kan
gi er meget god, siden de ofte står på pulten ved studenten mens de jobber på
sal. Drømmesituasjonen så vi når ITEX var på besøk hos Vipps. Etter dette var
lesesalene på A4 fylt av de oransje flaskene i flere måneder. Verdien av den
synligheten må jo ha vært mye større enn 200 kroner per flaske til de 60
studentene som var hos Vipps. Men hva om du var en annen bedrift som ga en
flaske til 150 kroner i samme periode? Det er mye penger som ligger igjen
bakerst i skapet eller nederst i søppelkassen. Om man skal begi seg inn i
flaskekampen, så må man i alle fall vite at man må ha en bedre flaske enn den
Tekna gir som velkomstgave til nye medlemmer.

### Hva er bra merch?

Så hvordan kan en bedrift få mer bang for their buck når de sender merch til
velkom sine forundringsposer? Hva er de viktige faktorene når man bestemmer
merch? For å ta disse vurderingene gjør jeg noen antagelser om intensjonen bak
merch. Min mening er at hovedfunksjonen må være å gjøre bedriften synlig på
campus også utenfor bedriftspresentasjonene. I tillegg skaper merch også en viss
tilknytning til bedriften for den studenten som bruker merchtingen. For at merch
skal ha disse effektene så er det kritisk at produktet er av en slik kvalitet at
studenten som mottar merch velger å bruke det, også etter de forlater standen de
fikk den på. Bedriftens branding må også være tydelig, men på en slik måte at
gjenstanden ikke blir stygg. Alt dette selvsagt veies opp mot hvor mye det
koster å få produsert og distribuert merchet.

Så hva er da løsningen på denne kabalen? Det er nok mange, men jeg vil gjerne
trekke frem en jeg liker svært godt. Det aller beste merchet jeg har (ja, til og
med bedre enn Vippsflaska) er NAV-sokkene mine. De som kjenner meg vet at jeg
ikke er så veldig utagerende i klesstilen min, men jeg rocker med glede noen
litt spenstige sokker, og jeg tror ikke jeg er alene om det. Nå håper jeg at min
fremtidige arbeidsgiver ikke blir veldig lei seg for at jeg deler hemmeligheten,
men jeg synes virkelig at andre bedrifter må se verdien her. Sokker kan være
veldig synlige, men samtidig subtile. Det aller beste er at du ikke trenger å
konkurrere med andre bedrifter som gir sokker. Nå har jeg ett par røde NAV
sokker i en sokkeskuff som ellers er et hav med svarte dressmannsokker. Det er
plass til flere kule bedriftssokker i rotasjonen.

### Bedriftenes beste venn på campus

Det siste kapittelet i denne artikkelen blir om de studentene som er i siste
kapittel av sin tid på Gløshaugen, der jeg nå befinner meg. Jeg tror få
bedrifter har sett verdien av å sende merch til studenter som allerede har
signert kontrakt med dem. Det virker kanskje litt rart at man skal bruke penger
på å sende merch til studenter som alt har bestemt seg, men jeg har to
argumenter for hvorfor dette er svært lurt.

Mange informatikkstudenter signerer kontrakten for fastjobb flere måneder før de
skal starte i jobb. Når man signerer fastjobb blir valget på noen måter en del
av din identitet. Men det er en lang periode mellom signering og oppstart, og om
ikke bedriften tar noen tak for å opprettholde kontakt, kan det være at det
valget faller lengre bak i hodet. Da blir kanskje nye muligheter mer fristende.
Merch er ikke løsningen på dette, men når man har signert for en bedrift så
føles det veldig naturlig å bruke deres merch, og det er jo et veldig billig
tiltak som bare kan være positivt.

Det andre momentet er bedriftene allerede alt klar over. Nysignerte studenter er
bedriftens beste reklameplakat. Jeg husker godt de mange samtalene jeg har hatt
med venner fra høyere trinn om hvorfor de valgte akkurat den arbeidsplassen. Nå
i pandemien blir det mindre av sånt, men jeg har allerede hatt et par slike
samtaler. Det merch kan bidra med i dette tilfellet, er å sørge for at flere av
disse samtalene finner sted. Man trenger ikke store unnskyldningen for å spørre
om slikt, og en ny ordr-genser eller bekkpack kan være akkurat den
unnskyldningen. Dette var noen av mine tanker rundt bedriftsmerch, jeg håper det
var interessant og kanskje at det til og med hjelper noen med å tenke nytt på
hvordan de bruker merch.
