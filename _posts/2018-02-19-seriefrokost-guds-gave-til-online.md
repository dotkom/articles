---
title: "Seriefrokost – Guds gave til Online"
layout: artikkel
tags: 
 - Kontoret
 - seriefrokost
 - planet earth
date: "2018-02-19T09:28:23+01:00"
modified_date: "2018-02-19T10:33:19.269066+01:00"
image: "/assets/seriefrokost-planet-earth.png"
image_alt: "Fra venstre: David Attenborough, Kent (Kontorvakt mandag 10-11) , Marius (Kontorvakt mandag 11-12)"
author:
 - Kent Are Torvik
ingress: "Bildet fra venstre: David Attenborough, Kent (Kontorvakt mandag 10-11) , Marius (Kontorvakt mandag 11-12)

Nå er det duket og klart for seriefrokost igjen, noe som er den beste starten på uken noen som helst oppegående mennesker kan få."
ingress_short: "Nå er det endelig klart for seriefrokost igjen - Kontorvakten er på plass."
excerpt: "Nå er det endelig klart for seriefrokost igjen - Kontorvakten er på plass."
slug: "seriefrokost-guds-gave-til-online"
---
Serien som er valgt til dette halvåret er Planet Earth med David Attenborough. Ingenting er som å spise gratis mat mens man ser på nyfødte elgkalver hoppe rundt i elven for kos og en vill ulvejakt for spenning. Den perfekte kombinasjonen av naturens groteske utilgivelighet og naturens mirakler sammen med den ubenektelige forførende stemmen til Sir David, så er dette desidert det beste tiltaket for din mentale helse. 

Om du er usikker på om dette er en god serie, så har den en score på 9.4 på IMDB og ligger derfor på tredje plass rett over Game of Thrones som tidenes beste serier (Spoiler: oppfølgeren Planet Earth 2 er på første plass, men se Planet Earth 1 først slik du ikke går glipp av viktige deler av plottet).  

Seriefrokost passe selvfølgelig ikke for alle, så om du har shitloads med cash og ikke trenger gratis frokost og/eller ikke setter pris på fin natur, så slipper du å ta turen innom. Men for alle andre så er seriefrokost absolutt å anbefale som en rolig og billig start på uken.