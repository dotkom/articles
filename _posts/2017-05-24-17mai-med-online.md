---
title: "17.mai med Online!"
layout: artikkel 
tags: 
 - mai
 - 17
date: "2017-05-24T20:20:00+02:00"
modified_date: "2017-05-24T20:19:02.928877+02:00"
image: "/assets/17.mai.png"
imageAlt: "17.mai"
author:
 - Jonas Jevnaker Aas
ingress: "Det er klart for nasjonaldagen, og det frokost klart på kontoret. Sangheftene ligger spredt og det er tid for å feire 17.mai med Online!"
ingress_Short: "Frokost, sang og 17.mai-tog med Online. Hva blir vel bedre enn det?"
slug: "17mai-med-online"
photographer: "Endre Micael Austad Ulberg"
---
Rundt klokken ni på selveste nasjonaldagen begynte det å strømme folk til kontoret, hvor trikom hadde stelt i stand en helt super 17.mai frokost! Røkelaks, eggerøre, kyllingsalat og mye mer deilig mat sto klart da onlinere ankom for å feire grunnlovsdagen. Det var god stemning utover morgentimene, og det ble sunget diverse nasjonalsanger for full hals. Det ble enda mer sang da selveste C# kom innom, som hadde en super opptreden!
 
Det sprudlet i glassene, mange benyttet seg av glassflaskene av type Dahls som stod klare til bruk i kjøleskapet, og litt over tolv beveget man seg mot hovedbygningen for å bli tatt bilde av. (som forsåvidt også er artikkelbildet!) Deretter gikk man nedover mot Nidarosdomen, som var årets startplass for folketoget. Sakte men sikkert snek solen seg frem, og det begynte å steke godt i de mange flotte bunadene og dressene. 

![17.mai 2017](http://i65.tinypic.com/2zrkjyc.jpg)
 
Etter en time med stillestående “tog”, ble Online-banneren heiset og det var klart for avgang. Gjennom det yrende folkelivet i Trondheim vandret toget og stod for mange flotte sanger! Når det var kommet fram til torget, var det tid for bilde av årets deltakere i Online-toget. Etterpå ble man ganske så spredt rundt omkring, og noen var med på middagen på Graffi Solsiden hvor stemningen var topp. Senere på kvelden hadde Online leid 2.etasjen på Three Lions, hvor man koste seg utover de siste timene på nasjonaldagen. Jeg er sikker på at alle hadde en super dag, og ser allerede fram til 17. mai med Online til neste år! 

![17.mai 2017](http://i63.tinypic.com/295y7pi.jpg)