---
title: "Møt Onlines nye linjeband!"
layout: artikkel
tags:
  - musikk
  - linjeband
date: "2017-10-23T19:30:00+02:00"
modified_date: "2017-10-23T18:53:01.615611+02:00"
image: "/assets/linjeband.png"
image_alt: "onlines linjeband"
author:
  - Hanne Brynildsrud
ingress:
  "Jeg tok en liten prat med Adrian Leren og Eirik Baug som er i gang med å
  starte opp et eget linjeband til linjeforeningen. Foreløpig har de gitar og
  bass i bandet, men ser etter noen entusiastiske hobbymusikere som ønsker å bli
  med på dette prosjektet."
excerpt: "Prosessen med å starte Onlines linjeband er i gang."
slug: "mot-onlines-nye-linjeband"
photographer: "Hanne Brynildsrud"
---

**Dere har planer om å starte i gang et linjeband, men har dere kommet på noen
navn til bandet enda?** Baug: Var snakk om navnet OnKey, men det blir litt opp
til bandmedlemmene hva de vil hete når hele bandet blir samlet! Leren skyter inn
at det også var snakk om navnet “Bandwidth” så det er høyst sannsynlig at navnet
blir et slags ordspill.

**Hva slags sjanger har dere planer om å spille innenfor?** Leren: Blir nok et
“rølpeband” i tro forstand, her snakker vi om alt fra blues, rock og pop, i
tillegg til diverse coverlåter i ny og ne. Rett og slett det folk liker å høre
på og danse til.

**Hvorfor ville dere starte i gang et linjeband?** Baug: Det er jo gøy å spille
i band da! Og når vi spiller for linjeforeningen blir vi jo sponsa med mange
ting. Begge guttene har spilt før men sier at det ikke er noe problem om man
selv ikke har supermye erfaring, men likevel ønsker å bli med. Baug sier også at
det viktigste ikke er at du er god på et instrument eller vokal, men at du er en
hyggelig person man kan komme overens med! Leren skyter også inn at det blir mer
fokus på å samle en hyggelig gjeng på 6-7 pers enn å samle de beste musikerne,
så her er det rom for det meste av erfaring.

**Hvor ofte har dere planer om å øve, og hvor skal øvingsstedet være?** Leren:
Vi har sett for oss å øve en gang i uken, men det blir jo selvfølgelig litt mer
øving når det nærmer seg en konsert eller et arrangement. Baug: Vi har sett på
noen steder, men vi har enda ikke landet på noe, så det kommer forhåpentligvis
etterhvert. Leren legger også til at blåserekke også kan være aktuelt for
spesielle arrangementer, men at det ikke nødvendigvis er noe de trenger å ha
fast, selv om muligheten er der, og at det kunne vært tøft!

**Hvor ser dere for dere linjebandet om ett år, når ting er oppe og går?** Baug:
Da er vi klare til å spille konsert ihvertfall, i det minste! Leren: Jeg ser for
meg fast opptreden på immatrikuleringsball, julebord, sånne typer arrangementer
da, men det hadde også vært tøft å kunne vært tilgjengelig til
bedriftspresentasjoner der det passer seg! Baug: Dersom du spiller et annet
instrument er ikke det noe problem det heller, du kan ta kontakt uansett, så
kanskje vi spør om du vil være med på enkelte sanger der ditt instrument hadde
vært kult å ha.

Klør du i fingrene etter å være med eller er interessert å høre mer om bandet,
ta kontakt på: **band@online.ntnu.no**
