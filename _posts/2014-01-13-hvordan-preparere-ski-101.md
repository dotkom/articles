---
title: "Hvordan preparere ski 101"
layout: artikkel
tags: 
 - ski
 - slalom
date: "2014-01-13T00:00:00+01:00"
modified_date: "2015-11-01T06:29:20.145645+01:00"
image: "/assets/Linn Vikre sine slalomski.png"
image_alt: "Preparering av slalomski"
author:
 - Linn Vikre
ingress: "Har du noen gang ergret deg over at kantene på skiene dine er dårlige og det ikke er noe gøy å stå på ski fordi du bare sklir rundt? Du er ikke den eneste! Derfor har jeg tenkt å dele mine kunnskaper, det er tross alt ganske morsomt å kjøre hvis skiutstyret er preparerte ordentlig."
excerpt: "Hvordan få gode ski på studentbudsjett"
slug: "hvordan-preparere-ski-101"
video: 84024464
---
#### Verktøy du trenger er:
* 1 fil (Helst en panserfil i tillegg)
* 1 diamant (Får kjøpt det på clas for rundt 30kr)
* 1 vinkel
* 1 plastikk-sikle
* Tvinger
* Gummistrikker eller liknende å feste stopperne på bindingen med.
* Glider (heretter skivoks) og et gammelt strykejern (ja, det fungerer helt fint).

Det er verdt å merke seg at de første gangene du preparerer skiene dine så vil det ta litt tid, mest fordi skiene mest sannsynlig ikke har blitt preparerte på en stund og at dette er noe man ikke gjør daglig. Så vær tålmodig. Anbefaler å ta en titt på videoen som ligger ved i artikkelen da det er noe vanskelig å skape seg et bilde av hvordan noen av tingene skal gjøres eller ser ut. 

#### 1. Ta kanter
1.  Det første du gjør er å feste strikken i stopperne og i bindingene dine slik at stopperne ikke er i veien for deg når du skal ta kantene. Pass på at du sørger for at sålen er fri, det betyr at ingenting er i veien som du kan sette deg fast i. Etter du har gjort dette så plasserer du skien sideveis i tvingene med sålen fra deg og fester skien fast.

2.  Du er nå klar til å ta stålkantene på skien din. Har du aldri gjort dette før så er det verdt å merke seg at det ikke hjelper å bruke mye makt. Legg filen på vinkelen og bruk klemmen til å holde den fast. Etter du har gjort dette legger du vinkelen inntil sålen slik at filen hviler oppe på stålkanten for så å dra vinkelen m/fil mot deg. Gjør dette overlappende langs hele stålkanten. Tar ikke filen i stålkanten kan det hende at plastikk kanten er for høy ift. stålkanten og du må bruke panserfilen slik det er vist i videoen.

3.  Gå over med diamanten ved å feste denne til vinklen (slik du gjorde med filen) og dra den over kanten et par ganger.

#### 2. Legge på skivoks

1. Snu skien slik at sålen er vendt oppover og bruk plastikksiklen til å skrape av stålspon og smuss fra sålen. 

2. Sørg for at strykejernet er varmt nok og påfør skivoksen på skiene. Dette gjøres ved å holde skivoksen mot undersiden av jernet og dryppe skivoksen bortover skien. Etter at du har påført en del så bruker du strykejernet til å smøre skivoksen utover skien.

#### 3. Sikle av skivoksen

Etter skiene har stått i ca 20 min (de skal være kjølige) kan du bruke plastikk siklen til å skrape av skivoksen.

Gratulerer! Du er nå klar for å ta de utfordringene skibakkene gir deg med ny-preparerte ski. Hvis det var noe du ikke forsto over, fortvil ikke, ta en titt på videoen!