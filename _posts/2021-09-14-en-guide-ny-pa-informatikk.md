---
title: "En guide: Ny på informatikk"
layout: artikkel
tags:
  - online
  - velkomst
  - tips
  - guide
  - triks
date: "2021-09-14T18:39:19+02:00"
modified_date: "2021-09-14T18:42:21.556235+02:00"
image: "/assets/Velkomstartikkel 2021 banner.png"
image_alt: "Yes lads"
author:
  - Peder Espen
ingress:
  "Da er vi i gang med et rykende ferskt semester etter en forhåpentligvis god
  sommerferie. Jeg vil benytte anledningen til å velkomme nye 1. klassinger og
  4. klassinger ved å publisere denne artikkelen med noen tips og triks for nye
  og gamle Onlinere."
excerpt: "Tips og triks til gamle og nye på informatikk."
slug: "en-guide-ny-pa-informatikk"
---

Som med mange andre områder i livet er det på studiet viktig med god glid og en
stødig rytme. Så for å gi kanskje det minst originale tipset jeg kan gi (og som
dere sannsynligvis har fått hamret inn i skallen av forelesere og slikt
allerede): jobb nokså jevnt med studiet. Gjør øvinger ordentlig (koking er
innafor i krisetilfeller), ikke vær redd for å spørre om hjelp og sist men ikke
minst: ta i bruk dine flinke medstudenter hvis du sliter med noe. Hvis du får
god glid på studiet kan du bruke desto mer tid på å drikke deg sanseløs og hooke
med randoms på Bodegaen.

### Svett toast og Smash

Noe av det beste med studietiden er alt det artige sosiale man kan finne på.
Personlig startet jeg på en mastergrad hovedsakelig fordi jeg ville møte enda
flere fete folk, ikke fordi jeg brenner for Javascript eller SQL i noen ekstrem
grad. Her finnes det mange måter å utfolde seg på; man kan henge på A4, spille
Smash, lage svett toast på kontoret eller være med på de utallige bedpressene og
arrangementene som Online arrangerer i løpet av semesteret. Man har også
interessegruppene i Online, med alt fra ølbrygging til fotballfanatikere. Vi er
uheldigvis ikke helt fri for COVID enda, og da er det desto viktigere å være
litt aktiv i møtet med nye mennesker på studiet.

### Quick bits

Til slutt har vi en egen seksjon for de som er helt nye i studielivet, og som
kanskje sliter litt med overgangen. Her kommer noen kjappe tips som har fungert
bra for yours truly, og er relativt enkle grep som kan gjøre hverdagen enklere:

- Finn 3-4 enkle matoppskrifter som du både synes smaker godt og som helst ikke
  tar for lang tid å lage (og er skånsomme på lommeboka). Personlig liker jeg
  grove pitabrød med whatever som fyll eller pasta med laks og brokkoli. Hvis du
  hater å lage mat er meal-prep et godt alternativ, og Google er som alltid din
  venn! Hvis du har spicy smaksløker kommer man langt med litt chili-flak eller
  sriracha i de fleste retter.
- Du har kanskje hørt om imposter syndrome? Kort forklart er det følelsen av at
  du ikke er like “flink” som de rundt deg, og at du ikke passer inn/presterer
  på lik linje med de rundt deg. Dette er sannsynligvis en følelse du kommer til
  å oppleve en gang i løpet av studietiden (eller i fremtidig jobb). Mitt beste
  tips her er å godta at følelsen kommer, og vite at mange andre rundt deg føler
  på det samme. Det beste grepet mot skole-stress er å være godt forberedt til
  eksamen og sette av den tiden som trengs!
- Trening er en grunnpilar i ethvert sunt liv. Men man trenger absolutt ikke å
  trene biceps og bryst 4 ganger i uka, pumpe kroppen full av stoffer som endrer
  på kroppskjemien din eller løpe marathon flere ganger i uka. Her er mitt beste
  tips å finne noe du liker å trene. Personlig har jeg nylig startet med
  hoppetau (som et alternativ til jogging), som jeg absolutt kan anbefale. Her
  kan også Onlines eget idrettslag (OIL) og NTNUI by på mange gode aktiviteter
  hvor man både kan bli friskere og ha det hyggelig med andre.

Med det vil jeg ønske alle nye og gamle Onlinere et godt semester!
