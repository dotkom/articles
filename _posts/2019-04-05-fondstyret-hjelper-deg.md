---
title: "Fondstyret hjelper deg"
layout: artikkel
tags:
  - økonomi
  - fondstyret
  - onlines fond
date: "2019-04-05T12:00:00+02:00"
modified_date: "2019-04-01T08:32:42.699861+02:00"
image: "/assets/Fondstyret.png"
image_alt:
  'en tekst hvor det står "Fondstyret schnelper de-", jeg mener, "Fondstyret
  hjelper deg"'
author:
  - Peter Rydberg
ingress:
  "Etter at Fondstyret ble opprettet for litt over ett år siden, har onlinere
  fått en ny kanal for økonomisk støtte til ulike prosjekter og aktiviteter med
  passende hensikt. Hva er egentlig Fondstyret, og hvordan kan man gå frem for å
  benytte seg av det?"
excerpt: "Søk om penger fra Onlines fond til ditt prosjekt!"
slug: "fondstyret-hjelper-deg"
photographer: "Peter Rydberg"
---

### Støtte til Onlines sosiale miljø

Som et grep for å kunne la onlinere ta del i Onlines goder, ble det bestemt
under den ekstraordinære generalforsamlingen i 2017 å opprette et fond hvor
medlemmer kan søke om penger til større prosjekter som ellers ikke ville passet
inn i Onlines budsjett. Pengene forvaltes av Fondstyret. Dette er en god samling
onlinere og tidligere medlemmer som bedømmer hvor stort økonomisk bidrag som
skal innvilges til et eventuelt prosjekt. Medlemmene av Fondstyret kan du finne
på wikien, som er lenket til nederst i denne artikkelen. Prosjektene som
vurderes skal ha som mål å nå ut til så mange onlinere som overhode mulig, men
man kan søke støtte til hva som helst så lenge prosjektet er stort og
inkluderende nok. Blant annet har Output, som er Onlines band, fått innvilget
penger til instrumenter og utstyr, og X-sport har fått støtte til surfetur. Hvis
det er noe du brenner for som du gjerne vil at mange onlinere skal være en del
av, så kan Onlines fond være et godt økonomisk utgangspunkt.

Før du eller gruppen du søker med kan få innvilget penger, må en søknad sendes
inn til styret. Siden det gjerne er snakk om ganske mye penger og sosiale krav
til prosjektet, må søknaden inkludere en begrunnelse og velformulert beskrivelse
av hva pengene skal brukes til. Dette må gjøres for at medlemmene av Fondstyret
skal kunne vite hvem du/dere er og gjøre en informert avgjørelse om hvordan
pengene skal forvaltes videre. Det skal inkluderes informasjon om deg selv som
søker, en beskrivelse av prosjektet og hvordan det kommer onlinere til gode,
samt et budsjett og en aktivitetsplan. En søknad skal be om summer mellom 10
000,- og 100 000,-. Hvis du trenger mindre støtte enn dette, kan du vurdere å
kontakte Seniorkomiteen i stedet. Skriv så mye om prosjektet du kan, men
viktigst av alt: ikke vær redd for å søke! Fondet er laget av onlinere, for
onlinere. Fondstyret ønsker kun å bidra så godt de kan til fellesskapet, og vil
gjøre det de kan for å hjelpe deg å få prosjektet ditt i gang.

**Er dette interessant for deg, kan du gå innom
[fondets wiki](https://online.ntnu.no/wiki/online/info/innsikt-og-interface/onlines-fond/)
for å få en god oversikt over hvordan man søker og eksempler på tidligere
innvilgete søknader. Øvrige spørsmål kan sendes til fond@online.ntnu.no.**
