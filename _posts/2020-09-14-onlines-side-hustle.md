---
title: "Onlines side hustle"
layout: artikkel
tags: 
 - økonomi
 - penger
 - hustle
date: "2020-09-14T10:00:00+02:00"
modified_date: "2020-09-14T11:33:44.401465+02:00"
image: "/assets/Pig of Wall Street.png"
image_alt: "Likeru det bildenavnet, eller? Kreativt. Neida, ikke veldig kreativt egentlig."
author:
 - Peter Rydberg
ingress: "De siste månedene har ikke vært enkle for mange av oss. Folk er syke, isolerte, og slitne av å kjede seg som en piñata på en barnebursdag for blinde. Hvordan man kan lette på trykket, har jeg allerede [skrevet så stygt om her](https://online.ntnu.no/articles/114/). Utenom økt risiko for å bli nedkjørt av Petter Northug, har også Norge opplevd en økonomisk nedgang som vi ikke har sett på mange år. Hva betyr dette for Online? Jeg har personlig null peiling. Da er det viktig at jeg misbruker min profileringsmakt og synser litt her og der. Online har nemlig flere inntektskilder enn du er klar over!"
excerpt: "Online har alltid en plan B når økonomien går ad undas."
slug: "onlines-side-hustle"
photographer: "Peter Rydberg"
---
### Black market industries
Online har alltid hatt et øye for salg, enten det er snakk om merch, kontormat, eller forsinkede årbøker. I tillegg selges det mye stash på den heftige siden av loven. Videresalg av crack til hundevalper, [som jeg rapporterte om for to år siden](https://online.ntnu.no/articles/75/), er dog ikke like lukrativt som det var før i tiden. Nye økonomiske virksomheter måtte til for å dekke onlinernes syke daljebehov. Det måtte tenkes nytt. Det måtte tenkes stort. Dermed fikk Online helt nye og tvilsomme forretningsideer, i likhet med Soulja Boy på en nedlagt Toys”R”Us. Forretningen drives nå av en kjent og kjær komité her i vår linjeforening, nemlig trikom. Som mange vet, tar de seg turer til Storcash for å handle søppel som vi informatikere elsker å fortære. I samme slengen selger de fra seg gjenglemte hodetelefoner og laptopladere som de knabber fra intetanende på A4. Før vi vet ordet av det, har de begynt med kloroform og organhøsting!

### OW crash gir Online cash
Har du noen gang lurt på hvorfor Onlines nettjenester har en tendens til å gå ned akkurat når du trenger dem? Dotkom har nemlig leid ut server-kapasitet til casinoselskaper i alle år, og kronene ruller inn. Det er vanlig å vedde på hvem som rekker å melde seg på Åre-turen, og hvem som failer og må bite i det brune eplet. Da hender det at OW tar en Petter Northug og kræsjer midt i festlighetene. Som onlinere må vi nesten godta litt hikke i nettjenestene våre en gang i blant, spesielt når dotkom trenger hele komiteens fokus til å fikse Nibble i en måned. Det er penger å tjene over alt! Ellers blir serverne også brukt til å betjene World of Warcraft-verdener for venezuelanere, samt som proxy servers på dark web. Sistnevnte tjener Online nada på, men det kjøpes inn store dildoer til rabattert pris i ny og ne. Det er praktisk, det!

### Invester i fremtiden
Det er ingen hemmelighet at Online investerer store summer i et godt studentmiljø for alle informatikere, men visste du at linjeforeningen også investerer mæd cash i shady aksjer som hadde gitt /r/wallstreetbets hjerneslag? Med tanke på at vi ikke per dags dato har kontor i et penthouse på Lerkendal, så er det tydelig at investeringene ikke har gitt avkastning helt enda. Likevel kjenner jeg på meg at vår tid med kontor uten gardiner fra Gucci snart er over. En liten investering i Goop, og før du vet ordet av det tar vi alle ferie på Tahiti! Du er kanskje skeptisk til slike risikofylte investeringer, men det er som bestefar alltid sa: “En kebab i hånden er bedre enn en kebab på bakken”. Garantert profitt!