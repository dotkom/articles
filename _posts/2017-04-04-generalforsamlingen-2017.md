---
title: "Generalforsamlingen 2017"
layout: artikkel
tags: 
 - generalforsamlingen
 - genfors
date: "2017-04-04T11:46:51+02:00"
modified_date: "2017-04-04T11:48:33.612247+02:00"
image: "/assets/Generalforsamlingen.png"
image_alt: "Generalforsamlingen"
author:
 - Jonas Jevnaker Aas
ingress: "Hvert år møtes de mange medlemmene av Online for å ta del i hvordan linjeforeningen skal styres neste år. Under generalforsamlingen går man blant annet gjennom vedtekter og budsjett, og ikke minst; det velges nytt hovedstyre."
excerpt: "Bli med på generalforsamlingen som i år holdes 25. april!"
slug: "generalforsamlingen-2017"
photographer: "Thor Håkon Bredesen"
---
Etter et år er det klart for en ny generalforsamling. Som medlem i Online har du muligheten til å være med på å blant annet bestemme hvem som skal lede linjeforeningen til neste år. Det blir valg av ny leder i hver komité, i tillegg til ny leder og nestleder av Hovedstyret. Trykk [her](https://online.ntnu.no/wiki/online/generalforsamlingen/2017/valg/) for å se hvilke kandidater som har stilt til valg. 

Vedtektene til linjeforeningen er et sett med regler som alle medlemmene må følge. Hovedstyret har jobbet med disse og skal på generalforsamlingen legge frem sine forslag om endring i vedtektene. Også andre medlemmer av linjeforeningen kan legge inn vedtektsforslag. Disse finner du [her](https://online.ntnu.no/wiki/online/generalforsamlingen/2017/vedtekstforslag/).

På generalforsamlingen blir det også tatt opp saksforslag. Dette er saker som man ønsker linjeforeningen skal gjøre noe med umiddelbart, eller jobbe med gjennom det kommende året. Alle saksforslag finner du [her](https://online.ntnu.no/wiki/online/generalforsamlingen/2017/saksforslag/).

Ettersom det er mye som skal tas opp, kan dette fort bli en lang kveld. For at man allikevel skal ha det bra, stiller trivelskomiteen med enkel servering. Det vil også bli mulighet for å bestille pizza. Dersom du vil være med på å gjøre en forskjell i linjeforeningen, møt opp på generalforsamling i R5, tirsdag 25 april!