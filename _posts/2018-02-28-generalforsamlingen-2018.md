---
title: "Generalforsamlingen 2018"
layout: artikkel
tags: 
 - generalforsamling
 - generalforsamlingen
 - genfors
date: "2018-02-28T19:00:00+01:00"
modified_date: "2018-02-28T20:51:22.249793+01:00"
image: "/assets/Generalforsamlingen 2018.png"
image_alt: "Bilde til artikkelen om generalforsamlingen 2018"
author:
 - Peter Rydberg
ingress: "Om kun kort tid braker det løs når generalforsamlingen 2018 skal avholdes nok en gang. På denne kvelden samles onlinere fra alle årstrinn for å diskutere Onlines saker, vedtekter, økonomi og valg av nytt hovedstyre."
ingress_short: "Generalforsamlingen avholdes 5. mars klokken 16.15 i R9"
excerpt: "Generalforsamlingen avholdes 5. mars klokken 16.15 i R9"
slug: "generalforsamlingen-2018"
---
Generalforsamlingen er arrangert av onlinere, for onlinere. Alle medlemmer av Online har mulighet til å delta på lik linje og forme Onlines fremtid for det kommende året. Det skal velges ny leder og nestleder av linjeforeningen, samt komitéledere og medlemmer av Fondstyret. Alle, utenom gjester i salen, har stemmerett. [Kandidatene som har stilt til valg, kan du se her](https://online.ntnu.no/wiki/online/generalforsamlingen/genfors2018/valg).

Før den tid, skal forsamlingen gå igjennom saks- og vedtekstforslag. Disse diskuteres og vedtas for at Online skal kunne utvikle seg og reflektere meningene til linjeforeningens medlemmer. Når endringer av Onlines vedtekter trår i kraft, er Hovedstyret pålagt å gjennomføre dem. [Lenke til saksforslag](https://online.ntnu.no/wiki/online/generalforsamlingen/genfors2018/saksforslag) og [lenke til vedtektsforslag](https://online.ntnu.no/wiki/online/generalforsamlingen/genfors2018/vedtekstforslag). Budsjett for året 18/19 skal også vedtas.

Generalforsamlingskvelden kan vise seg å bli lang, så Hovedstyret ber om at du kommer forberedt. Trivselskomiteen stiller med enkel servering og det vil bli pause med gratis pizza underveis på kvelden. Dette er en viktig kveld for alle onlinere, så vi håper du stiller opp og bruker tale- og stemmeretten du har i linjeforeningen. Vel møtt!

*Begivenheten avholdes i R9, 05. mars klokken 16:15. Meld fra til Hovedstyret ved hovedstyret@online.ntnu.no om du kommer for sent. [All øvrig informasjon om generalforsamlingen finner du her](https://online.ntnu.no/wiki/online/generalforsamlingen/genfors2018/).*