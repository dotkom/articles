---
title: "Eksponeringsgruppa"
layout: post
tags: 
 - online,
 - eksponeringsgruppa
date: "2018-05-20T10:00:00+02:00"
last_edited: "2018-05-20T09:51:50.737443+02:00"
---
Eksponeringsgruppa er et nystartet prosjekt med mål om å fremme Online på sosiale medier. Gruppa tar opp nye medlemmer, så les videre for å se hvordan du kan engasjere deg!

![Bilde for artikkel til eksponeringsgruppa](https://online.ntnu.no/media/images/responsive/08627dea-0f6e-4487-a04b-c0dbfe4f3f47.png)

Eksponeringsgruppa er et nytt prosjekt for å jobbe mer målrettet mot sosiale medier. Det har vært arbeidet med planlegging den siste tida, og det har blitt eksperimentert med praktisk arbeid, hovedsakelig på Instagram. Framover kommer du til å se mer til gruppa på ulike platformer og vi ønsker også flere folk som vil bli med!

Ideen om gruppa dukket opp fordi det finnes diverse oppgaver relatert til medier som ikke har noen naturlig plass i Onlines system. I tillegg har medlemmene et ønske om å gjøre Online mer synlig utad og for våre studenter. Tanken bak prosjektet er at det skal utvikle seg naturlig fremover og gruppa skal jobbe med prosjekter de selv ønsker å sette i gang.

Konkret på planen nå er å dokumentere fadderukene 2018 med filmer, å jevnlig oppdatere sosiale medier med innhold og eventuelt å lage en promofilm for informatikk. Ellers blir det mye annen lek med bilder og video for å få fram alt som skjer rundt informatikk og linjeforeningen!

Høres dette spennende ut eller lurer du på noe? Ta kontakt på epost [henrik.liodden@online.ntnu.no](mailto:henrik.liodden@online.ntnu.no) eller send melding på Facebook (Henrik Liodden). Det er ingen frist for å melde interesse og det er ikke noe hinder om du allerede er aktiv i komité eller interessegruppe!