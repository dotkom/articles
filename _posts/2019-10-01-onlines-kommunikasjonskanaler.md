---
title: "Onlines kommunikasjonskanaler"
layout: artikkel
tags: 
 - some
 - kommunikasjon
date: "2019-10-01T16:00:00+02:00"
modified_date: "2019-10-01T16:05:49.946564+02:00"
image: "/assets/Onlne-kalender.png"
image_alt: "Bilde av en Online-kalender, hva mer vil du ha av beskrivelse lzm what what"
author:
 - Benedicte Myrvoll
ingress: "Som mange kanskje vet, skjer det utrolig mye gøy i Online, og kalenderen er alltid full av arrangementer man kan bli med på. Likevel byr det også på problemer da det er vanskelig å orientere seg i dette mylderet av fester, bedpreser, kurs og grillinger. Det fine er at vi faktisk har en god del informasjonskanaler dere kan bruke for å oppdatere dere på alt vi driver med. Under følger kanalene vi vil informere om."
excerpt: "Finn ut mer om Onlines kanaler for kommunikasjon!"
slug: "onlines-kommunikasjonskanaler"
photographer: "Benedicte Myrvoll"
---
### Onlineweben

Siden dere befinner dere på akkurat nå er kanskje den de aller fleste kjenner til. Forsiden vår viser til kommende arrangementer, som du kan sortere på sosialt, bedpres, og kurs. De førstkommende arrangementene vil alltid ligge øverst.

### Facebook

Har du ikke blitt medlem av facebookgruppa vår enda? Da er det bare å få ut fingeren, for det er her vi legger ut det meste av forhåndsblesting*, slik at dere får vite om hva som skjer før påmeldingen åpner. Det blir også ofte laget Facebookarrangementer, som kan vise hvor mange av dine kompiser som kommer. Du kan bli medlem av [Informatikkgruppa her [0]](https://www.facebook.com/groups/1547182375336132/).

### Instagram

Vi ønsker å puste nytt liv i instagrammen vår, og vil bruke denne til å legge ut bilder av arrangementer som har vært. I tillegg vil man kunne få info om fremtidige arrangementer og hva vi driver med via story-funksjonen. Følg oss på @online_ntnu!

### Korktavla - Slack

Om du ikke har blitt med i slacken enda, er det bare å joine! Her har vi ulike channels for alt fra kontoret til memes, og også en egen infokanal som heter korktavla. Her legger vi ut informasjon om arrangementer utenfor Online, som kan være av interesse for oss. Slacken vår kan du bli med i [ved å bruke ntnu-epost her [1]](http://onlinentnu.slack.com).

### Infomail

Er du kanskje av den typen som liker en strukturert tekst med bare det essensielle du trenger å vite om de kommende arrangementene? Da kan infomailen være noe for deg. Vi sender ut mail en gang i uken, der de kommende arrangementene listes opp oversiktlig med linker til selve arrangementene om man vil vite mer. For å få infomailen, må du aktivere dette i [brukerprofilen din på OW her [2]](https://online.ntnu.no/profile/email/).

### Plakater

Dere har kanskje lagt merke til korktavlene med plakater som henger rundt om kring i A4? Disse plakatene viser som regel kommende arrangementer med informasjon om tid og sted, og ser som regel ganske smashing ut. 

-- 

\[0]: [https://www.facebook.com/groups/1547182375336132/](https://www.facebook.com/groups/1547182375336132/)

\[1]: [http://onlinentnu.slack.com](http://onlinentnu.slack.com)

\[2]: [https://online.ntnu.no/profile/email/](https://online.ntnu.no/profile/email/)


\* *Å bleste : Å informere om kommende arrangementer gjennom forskjellige informasjonskanaler.*