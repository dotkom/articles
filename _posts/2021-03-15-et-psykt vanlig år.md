---
title: "Et Psykt Vanlig År"
layout: post
tags: 
 - mental helse,
 - tilhørighet,
 - En Psykt Vanlig Uke
date: "2021-03-15T15:10:00+01:00"
last_edited: "2021-03-15T15:08:53.804063+01:00"
---
Hvert år på denne tiden arrangeres “En Psykt Vanlig Uke”, som er en type studentfestival hvor målet er å bidra til økt oppmerksomhet rundt psykisk helse i tillegg til å senke terskelen for å prate om det. En Psykt Vanlig Uke starter i dag (15.03) og varer frem til 21. mars. Arrangementene involverer alt fra joggetur, quiz og foredrag til spillkveld og filmkveld. Programmet finner du på [https://www.enpsyktvanliguke.com/](https://www.enpsyktvanliguke.com/), og arrangementene er åpne for alle. I år er temaet tilhørighet.

![Artikkelbilde av En Psykt Vanlig Uke](https://online.ntnu.no/media/images/responsive/57a2d610-029e-459f-831d-e10529252bc7.png)

### Isolasjon i studieperioden

Tilhørighet er en av de syv psykiske helserettighetene, i følge professor Arne Holte. Å føle tilhørighet betyr å kjenne at man hører til et sted, at man har et sted det er godt å komme til, et sted man kjenner igjen. Det kan være der du bor, i barnehagen, på skolen, i idrettshallen eller et annet sted der du er trygg [0]. Det siste året har ført til at mange har mistet flere av stedene man føler seg trygg. Flere omganger med lockdown har tvunget studentene til å holde seg hjemme over lengre perioder, og man har ikke lenger hatt muligheten til å dra til de stedene man pleier. Hva skjer med følelsen av tilhørighet hvis man ikke lenger kan dra på skole, jobb, trening eller andre steder man vanligvis oppsøker? Restriksjonene gjør at mange opplever isolasjon og ensomhet, og mangelen på klemmer og fysisk kontakt som uttrykker kjærlighet og tilhørighet gjør det enda verre. Så hvordan kan man føle tilhørighet?

Det virker kanskje litt umulig hvis man ikke føler noen sosial tilhørighet til noe sted eller noen andre mennesker. Heldigvis er Trondheim en by som bugner av organisasjoner og eventer man kan delta på og bli med i, som er åpne for alle. Som medlem av Online har du også mulighet til å bli med på alle arrangementene til Online, både faglige og sosiale. Hvis du føler deg demotivert til å søke komité eller lignende fordi du tidligere har fått avslag, kan vi informere om at det finnes flere muligheter som er åpne for alle! Noen av dem involverer heller ikke intervju/opptak.

### Mange tilbud i Trondheim

Hvis du sliter med følelsen av tilhørighet og rett og slett bare ønsker å snakke om det kan du ta kontakt med leder av Online (Sindre Langaard), nestleder (Thea Karin Fladby), eller tillitsvalgt (Endre Ulberg). Til høsten kommer også SiIfra, som et sosialt tilbud i regi av Online for å sikre et studiemiljø der alle er trygge.

Under følger en liste med forslag til ting man kan bli med på i Trondheim for å forsøke å øke følelsen av å høre til noe. Dette er også organisasjoner som er aktive nå under koronaperioden.

\[0] [https://www.determittvalg.no/snakkerom/psykisk-helserettighet-4-tilhorlighet/](https://www.determittvalg.no/snakkerom/psykisk-helserettighet-4-tilhorlighet/)

#### Organisasjoner alle kan være en del av

* Røde kors: som frivillig i Røde Kors bidrar du med tid og kompetanse og gjør en viktig humanitær innsats i sitt nærmiljø. Du trenger ingen forkunnskaper for å bli med, og hvem som helst kan få en plass i Røde Kors som frivillig.
  * [https://www.mittrodekors.no/](https://www.mittrodekors.no/)
  * På [https://frivillig.no/trondheim-rde-kors](https://frivillig.no/trondheim-rde-kors) ligger det også mange aktive oppdrag man søke om å bli med på.
* Frivillig.no har generelt sett mange ulike tilbud for de som ønsker å jobbe frivillig med noe.
* Online, interessegrupper. Online har en rekke interessegrupper man kan bli med i, og finnes ikke interessen din som en interessegruppe kan du opprette en selv!
  * [https://online.ntnu.no/hobbygroups](https://online.ntnu.no/hobbygroups)
* Grønne studenter - kjemper for et medmenneskelig samfunn i økologisk balanse. Vi er studentorganisasjonen for deg som er opptatt av et rettferdig og bærekraftig samfunn. Du blir medlem av Grønne Studenter ved å melde deg inn i Miljøpartiet De Grønne og velge «Jeg er student og ønsker å være med i Grønne Studenter» i innmeldingsskjemaet. Som medlem kan du blant annet bli med på å forme grønn politikk og delta på sosiale arrangementer.
  * [https://gronnestudenter.no/bli-medlem/](https://gronnestudenter.no/bli-medlem/)
* Trondheim Kammermusikkfestival - også kalt Kamfest, er en kammermusikkfestival som arrangeres i Trondheim hvert år.  Festivalen har som målsetning å finne en balanse mellom å være nyskapende, publikumsvennlig og ha høy kvalitet, og tilby noe ekstraordinært. Alle skal ha muligheten til å være frivillig på Kamfest.
  * [https://www.kamfest.no/nb-no/frivillig](https://www.kamfest.no/nb-no/frivillig)

#### Organisasjoner som krever opptak eller intervju

* Fadder! Alle i Online kan bli fadder. Du kan melde seg på alene, eller med en gjeng venner. Uansett vil du bli plassert i en faddergruppe med medstudenter og få muligheten til å ha er supermorsom fadderperiode! Søknadsfrist 11.april
  * [https://docs.google.com/forms/d/e/1FAIpQLSeFONs6tweZBsbdPAInm_eujWE0d_hbf3Ft8anieZzoD5tVNQ/viewform?fbclid=IwAR0VC9UsRg6qwX78khpP6fftQf98pk7PX4uXn76-fuKysIurPqtS9sQVbnE](https://docs.google.com/forms/d/e/1FAIpQLSeFONs6tweZBsbdPAInm_eujWE0d_hbf3Ft8anieZzoD5tVNQ/viewform?fbclid=IwAR0VC9UsRg6qwX78khpP6fftQf98pk7PX4uXn76-fuKysIurPqtS9sQVbnE)
* Samfundet - Studentersamfundet i Trondhjem er Norges største studentersamfund og vi har et tilbud andre byer bare kan drømme om. Nesten uansett hvilken studiebakgrunn eller interesser du har, så finnes det en frivillig gjeng som søker nettopp deg! Opptak i starten av hvert semester.
  * [https://www.samfundet.no/opptak](https://www.samfundet.no/opptak)
* UKA - Norges største kulturfestival. Neste opptak starter i dag (15.03).
  * [https://apps.uka.no/opptak/](https://apps.uka.no/opptak/)
* ISFiT - er verdens største studentfestival med tematisk fokus som arrangeres hver februar.
  * [https://www.isfit.org/](https://www.isfit.org/)
* Online, komitéer: det er mange ulike komitéer i Online. Det er for tiden suppleringsopptak, originalt opptak kjøres igjen til høsten.
  * [https://online.ntnu.no/wiki/komiteer/](https://online.ntnu.no/wiki/komiteer/)
* Under Dusken: Liker du å skrive? Ønsker du å sette dagsorden? Som journalist i Under Dusken får du tekstene dine på trykk og distribuert til alle trondheimsstudenter. Journalistisk erfaring er ikke et krav, men du bør være glad i, og flink til å skrive.
  * [https://www.samfundet.no/en/jobs/620-journalist-i-under-dusken](https://www.samfundet.no/en/jobs/620-journalist-i-under-dusken)
* Revolve NTNU - et team som jobber med å lage en racerbil.
  * [https://www.revolve.no/admission](https://www.revolve.no/admission)
* Ascend NTNU er et team som jobber med autonome luftfartøy.
  * Søknadsfrist: 31. mars [https://www.ascendntnu.no/join-the-board](https://www.ascendntnu.no/join-the-board)
* IAESTE - Har du lyst til å delta i et internasjonalt miljø? Er du ny på NTNU og leter etter noe produktivt å gjøre ved siden av skolehverdagen? Leter du etter et nytt miljø og nye venner? Kunne du tenke deg å lære deg praktisk ledelse eller prosjektarbeid? De har løpende opptak.
  * [https://iaeste.no/no/om-iaeste/kontakt-oss/trondheim/](https://iaeste.no/no/om-iaeste/kontakt-oss/trondheim/)
* Tekna - som medlem av Tekna får du hvert semester mulighet til å delta på ulike arrangementer. Hvem som helst kan bli medlem av Tekna (som har tatt eller tar en mastergrad i naturvitenskap), så lenge man betaler den månedlige semesteravgiften på 150 kr.
  * [https://www.tekna.no/kurs/?hvor=Tr%c3%b8ndelag](https://www.tekna.no/kurs/?hvor=Tr%c3%b8ndelag)
* Frivillig i studentpolitikken - Ønsker du å kjempe for bedre studentvilkår? Da kan du engasjere deg i studentpolitikken. Om noen uker kan du stille til NTNU-styret Studenttinget.
  * [https://studentvalget.no/](https://studentvalget.no/)
* NTNUI - NTNU sitt studentidrettslag har 60 ulike grupper man kan bli en del av. Alt fra aikido, bandy og bordtennis til seiling, roing, ridning og studenterhytta. Noen av gruppene krever opptak, mens andre er åpne for alle. Sjekk ut nettsiden for å se om du finner noe som passer til deg:
  * [https://ntnui.no/grupper/](https://ntnui.no/grupper/)
* Cogito NTNU (AI) - en frivillig studentorganisasjon som jobber for å fremme læring og interesse for kunstig intelligens på alle nivåer. Dette gjør vi gjennom arrangementer som kurs, foredrag og hackathons samt prosjekter som gjennomføres hvert semester.
  * [https://cogito-ntnu.no/](https://cogito-ntnu.no/)
* Hackerspace - er et studentdrevet prosjekt åpent for alle studenter uavhengig av studieretning. Hos dem finner du ny teknologi til disposisjon, blant annet droner, 3D-printere og Virtual Reality-utstyr. Enten man ønsker å få en LED-lampe til å blinke eller lage en 3D-modell av Trondheim, kan medlemmene i Hackerspace tilby variert og god kompetanse og hjelpe deg med det, uavhengig av ditt medlemskap i Hackerspace.
  * [https://www.hackerspace-ntnu.no/](https://www.hackerspace-ntnu.no/)
* Start NTNU - en non-profitt studentorganisasjon som jobber for at innovasjonsmiljøet på NTNU skal vokse og bli enda bedre! Man kan søke om å bli medlem, men de har også mange arrangementer som hvem som helst kan melde seg på, f.eks. StartIT.
  * [https://www.startit2021.no/](https://www.startit2021.no/)
* Vortex NTNU - er en organisasjon med mål om å bygge undervannsdroner.
  * [https://www.vortexntnu.no/](https://www.vortexntnu.no/)
* Spark\* NTNU - en gratis veiledningstjeneste for studenter med en forretningsidé, eller som ønsker å være med i en oppstartsbedrift. Du kan enten melde inn en idé eller bli med på et team.
  * [https://www.sparkntnu.no/join-a-startup/](https://www.sparkntnu.no/join-a-startup/)
  * [https://www.sparkntnu.no/skjema-ideinnmelding/](https://www.sparkntnu.no/skjema-ideinnmelding/)
* Orbit NTNU - en organisasjon som har som mål å lage den første norske studentutviklede satellitten.
  * [https://www.orbitntnu.com/](https://www.orbitntnu.com/)
  * [https://www.orbitntnu.com/join_us/](https://www.orbitntnu.com/join_us/)
* Propulse - Er et rakettprosjekt for studenter hvor man lager en rakett for en konkurranse i USA.
  * [https://www.propulsentnu.no/](https://www.propulsentnu.no/)
* Dyrebeskyttelsen Norge - Som frivillig hos DNST er det mye forskjellig man kan bidra med. Det er ulikt fra oppgave til oppgave hvor stor arbeidsmengden er, men det er uansett ønskelig at du er innstilt på å bidra jevnt og trutt. Alle de forskjellige frivilligoppgavene har tilhørende Facebook-grupper hvor relevant info og timelister legges ut, samt at man kan bytte vakter seg imellom der det er aktuelt.
  * [https://www.dnst.no/frivillig/](https://www.dnst.no/frivillig/)
* Trondheim Calling - en musikkfestival og musikkonferanse som arrangeres årlig i Trondheim.
  * [https://trondheimcalling.no/nyheter/bli-frivillig](https://trondheimcalling.no/nyheter/bli-frivillig)
* Redd Barna - Det finnes flere aktiviteter i Trondheim der du kan delta.
  * [https://www.reddbarna.no/bli-frivillig/region-midt-norge/](https://www.reddbarna.no/bli-frivillig/region-midt-norge/)
* Kirkens bymisjon - Gjennom frivillig engasjement kan du bruke din erfaring og kompetanse – eller lære noe nytt. Kirkens Bymisjons frivillige medarbeiderne er uvurderlige i vårt daglige arbeid. På landsbasis er det over 4000 frivillige tilknyttet vårt arbeid, og vi ønsker stadig nye velkommen.
  * [https://kirkensbymisjon.no/bli-involvert/bli-frivillig/](https://kirkensbymisjon.no/bli-involvert/bli-frivillig/)
* Du kan også lage din egen studentforening:
  * [https://www.sit.no/content/hvordan-starte-en-studentforening](https://www.sit.no/content/hvordan-starte-en-studentforening)
* Du kan søke på [finn.no](https://www.finn.no) med søkeord frivillig for å finne enda flere muligheter.
