---
title: "Ontaps første bryggekurs"
layout: artikkel
tags: 
 - Ontap
 - brygging
date: "2017-03-14T12:15:00+01:00"
modified_date: "2017-03-16T10:23:51.319887+01:00"
image: "/assets/Ølbrygging med Ontap.png"
image_alt: "Ølbrygging med Ontap"
author:
 - Jonas Jevnaker Aas
ingress: "En av Onlines nyeste interessegrupper, Ontap, holdt i dag sitt første bryggekurs, ledet av Tord Standnes."
excerpt: "Les om Ontaps første bryggekurs!"
slug: "ontaps-forste-bryggekurs"
photographer: "Endre Micael Austad Ulberg"
---
Klokken har akkurat passert 12:00 på ukens hviledag, men det stopper ikke en av Onlines nyeste interessegrupper, Ontap, å gjøre det de ønsker mest, nemlig det å brygge øl. Bryggekurset tar sted i kjelleren hos dagens ølbryggesjef, Tord Standnes, som har holdt på med ølbrygging i over lengre tid, og vet dermed også hva han driver med.

### Bryggeprosessen

Tord leder an bryggeshowet og viser hva som gjøres for få ut øl i andre enden. Det viser seg å være litt av en prosess, alt fra å vaske og sterilisere kar, til det å faktisk brygge. Første del av bryggeprosessen er å få sukkeret ut av kornet, også kalt mesking. En times lang prosess hvor man står og rører godt i blandingen av vann og korn. Underveis tappes væsken (vørter) ut i kar, som helles oppi igjen for å få bedre sirkulasjon. 
Og man merker at det blandes godt sammen, ved all duggen som dannes på de små kjellervinduene.

![Ølbrygging](http://i67.tinypic.com/vybqea.jpg)

Tord forsikrer seg om at alle får prøve ut litt forskjellig. Etter en times mesking, mange røde hender og forhåpentligvis null sukker i kornet, er det klart for å koke opp vørteret. Igjen en lang venteprosess på hele 90 minutter. Til vanlig ville man brukt denne tiden på å vaske flasker, som man senere skal ha ølen i.
Det kommer for så vidt fram en kommentar med det å vaske flasker: «Det absolutt kjedeligste med hele ølbryggingen er å vaske flasker», noe som gjør at det vurderes sterkt å gå over til ølfat, en engangsinvestering, men som gjør at man mister litt sjarmen med det å faktisk drikke fra en flaske.

![Ølbrygging](http://i66.tinypic.com/2na8uuc.jpg)

Etter en halvtimes venting skal humlen oppi for å sette smak på brygget. Og dermed er det bare å vente, holde et øye med temperaturen og at det ikke koker over, for det har nemlig skjedd flere ganger før. Og til slutt skal det hele oppi kar, tilsettes gjær og forsegles, før det skal stå 2 uker til gjæring.

### Vellykket bryggekurs

Og med dette er Ontaps første bryggekurs ferdig, og onlinerne som var tilstede, vender snuta fornøyd hjem. Tord Standnes har stått for et flott bryggekurs, og er selv fornøyd. 
Han sier: «Vi fikk brygget en ‘weissbier' i rolig tempo og diskuterte ølbrygging.» Tord sier takk for seg og ønsker velkommen tilbake om to uker, da gjæringsprosessen er over og den ferdig bryggede ølen skal på flasker.