---
title: "UKEtoget 2019!"
layout: post
tags: 
 - online,
 - samfundet,
 - UKA,
 - UKEtoget
date: "2019-05-27T17:47:04+02:00"
last_edited: "2019-05-27T22:04:03.701683+02:00"
---
I høst henter UKA frem igjen en eldgammel tradisjon som ikke har vært å se i Trondheims gater siden 2001. Det er selve UKE-toget! Dette er en begivenhet du ikke vil gå glipp av.

![Foto: foto.samfundet.no 
](https://online.ntnu.no/media/images/responsive/7301f556-fea2-4f4c-9d05-6dc5301f616f.jpeg)

Tradisjonen stammer helt fra den første UKA i 1917 som opp gjennom årene har markert startskuddet for studentfestivalen. I år arrangeres paraden igjen, og 5. oktober vil flere tusen studenter fra NTNU stille opp med flåter og vandre fra Gløshaugen til Midtbyen, hvor det til slutt vil reises et byggverk høyere enn Olav Tryggvasons-statue for å markere starten på UKA. 

Online skal selvsagt delta på dette og stiller opp med egen flåte. Temaet vi har valgt å gå for er "Planet Online", inspirert av de fine Onlinegenserne våre! For å realisere dette, trenger vi en god gjeng med frivillige Onlinere, og du er hjertelig velkommen til å delta! Vi vil ha alle med, enten man har erfaring med å bygge fra før eller ei. Planen er å arrangere sosiale arrangementer i høst, der vi både bygger og hygger oss sammen. Påmelding til disse arrangementene vil komme til høsten! 

Uansett om du blir med på å bygge eller ei, håper vi å se så mange som mulig stille i toget 5. oktober! 

*Har du spørsmål eller idéer du vil dele med oss, kan de sendes på mail til benedicte.myrvoll@online.ntnu.no.*