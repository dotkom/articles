---
title: "En uke med jubileum"
layout: artikkel 
tags: 
 - jubileum
 - fest
 - kake
 - casual gaming
 - 30 år
date: "2016-10-30T21:33:46+01:00"
modified_date: "2016-11-02T21:34:16.847724+01:00"
image: "/assets/Jubkom + Ingrid.png"
imageAlt: "Jubileumskomiteen og Ingrid Vold avbildet av dusken.no"
author:
 - Thor Håkon Bredesen
ingress: "Tolvte november feirer Online 30 år som linjeforening. Det blir en heidundranes bankett med mat, drikke, sang, storband og stormannsgalskap. Før det skal vi ha en uke med gratisarrangementer for alle!"
ingress_Short: "Tiden er snart inne for å sparke i gang jubileumsuken!"
slug: "en-uke-med-jubileum"
photographer: "Synne Eggum Myrvang, Under Dusken"
---
Uken starter som vanlig på mandag 7. november. Da er det verdt å få med seg [kake på Drivhuset](https://www.facebook.com/events/1617271001901652/) kl. 13.00. Om du tror vi har skaffet en liten kake, ja da tar du grundig feil! Her skal alle få. C# kommer også for å underholde.

For å forbrenne kaken, og varme opp til banketten, inviterer vi alle på [swingkurs](https://www.facebook.com/events/962828813822501/) på tirsdag kl. 18.00 utenfor R1. Swingkurset er i to deler: Først et nybegynnerkurs, og så et kurs for viderekomne som starter kl. 20.00. Det er fullt mulig å bli med på begge to, om du vil det!

På onsdag er du og alle du kjenner invitert på [omvisning på Datamuseet](https://www.facebook.com/events/1058204054297111/). Det starter klokken 13.00, men døren vil stå åpen en stund lenger. Du finner Datamuseet i kjelleren på IT-Syd, ved F1 og Cybele. 

På torsdag kommer Sopra Steria og holder kurs for oss i S1 kl. 14.30. Etter kurset blir det mingling. Påmelding skjer via [onlineweb](https://online.ntnu.no/events/347/online-30-ar-jubileumsarrangement-med-sopra-steria/). Kurset er åpent for alle trinn.

På fredag, dagen før dagen, arrangeres [30-årsløpet](https://www.facebook.com/events/1783375831951017/). Dette er et rebusløp der dere kan gå sammen inntil fem stykker. Møt opp på Online-kontoret kl. 12.15 for å få utdelt oppgaver. Gjennom løpet skal dere komme frem til et ord. Laget som kommer først i mål vinner NES USB-kontrollere. 

Premieringen av 30-årsløpet skjer kl. 18.00 på Bodegaen på Samfundet. Da sparker vi i gang helgen med vårt [Kvelden før kvelden-arrangement](https://www.facebook.com/events/991542287624714/). Her blir det, i tillegg til premiering, konsollspilling i regi av Casual Gaming, konsert med C# og en avduking av en hemmelighet jubileumskomiteen har jobbet med i et halvt år! 

Innen lørdag starter er vi nok, sku en tru, varme nok i trøya til en heidundranes bankett! Bli med på moroa! Alle arrangementer på hverdangene er gratis. Jubileumskurset krever påmelding.

Det er ikke for sent å melde seg på! Det gjør du [her](https://online.ntnu.no/events/331/onlines-30-arsjubileum-bankett/). Du finner oppdatert informasjon på [jubileum.online](https://jubileum.online/).

Om du vil lese mer om jubileet kan du lese dusken.nos artikkel [her](http://dusken.no/artikkel/26289/online-fyller-30-aar/).