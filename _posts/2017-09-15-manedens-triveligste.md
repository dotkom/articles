---
title: "Månedens triveligste"
layout: artikkel
tags:
  - triveligste
  - månedens
date: "2017-09-15T10:00:00+02:00"
modified_date: "2017-09-14T21:45:05.985322+02:00"
image: "/assets/Miriam Lillebo.png"
image_alt: "Miriam på Studenterhytta"
author:
  - Taran Ruge
ingress:
  "Å organisere 130 håpefulle fadderbarn og 80 festglade faddere gjennom to uker
  er ingen lett oppgave. Men det klarte leder av velkom, Miriam Lillebo, med
  glans. Hun styrte fadderskuta i land som om hun skulle vært Jack Sparrow selv,
  sammen med mannskapet i velkom, som også fortjener all ros de kan få."
excerpt: "Miriam Lillebo er kåret til månedens triveligste i august!"
slug: "manedens-triveligste"
photographer: "Endre Ulberg"
---

Miriam var opptatt av at alle skulle bli inkludert under fadderukene, ingen
skulle føle seg utenfor og alle skulle kunne føle seg trygge som deltakere av
Online sine fadderuker. Hun engasjerte seg i hvordan det gikk med alle fadderne
og fadderbarna og passet på at det ikke var noen store problemer innad i
gruppene. På arrangementene fant du alltid Miriam i godt humør og hun svarte på
spørsmål med et smil om munnen, selv på dager hvor formen var laber.

Alt i alt vil vi takke Miriam for arbeidet og engasjementet hun la inn i
fadderukene for at de nye studentene skulle få den beste mulige starten på
studietilværelsen!
