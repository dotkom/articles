---
title: "NTNU - Noreg sitt største universitet?"
layout: post
tags: 
 - ntnu
date: "2015-01-13T00:00:00+01:00"
last_edited: "2015-11-01T06:26:37.112935+01:00"
---
Kunnskapsdepartementet har bestemt at utvalget av høgare utdanningar skal strømlinjeformast for å bli meir oversikteleg. Det diskuterast no ei samanslåing mellom NTNU og høgskulane i Sør-Trøndelag, Gjøvik, Ålesund og Narvik.

![Hovedbygget på Gløshaugen en solfylt sommerdag.](https://online.ntnu.no/media/images/responsive/9a7d2fef-abcd-4dc3-98d0-691dde7c837e.jpeg)

Bakgrunn for saka og eit meir utfyllande skriv kan du lese på i eit [innlegg](http://www.studenttinget.no/saks0/) av studentrepresentant i NTNU-styret Elise Landsem. Mesteparten av detaljane om korleis ei eventuell samanslåing vil foregå er ikkje på plass, og det er ikkje lett å forutsei kva ein fusjon vil ha å sei for oss studentar. NTNU kan ende opp med å bli Noreg sitt største universitet, og utdanningstilbodet kan bli forandra. Den endelige avgjersla gjerast den **28. januar.**

### Du kan bli hørt!
Elise Landsem og Christian Tangene som er studentrepresentantane i NTNU-styret er to av dei som skal være med på å avgjere kva NTNU bestemmer seg for. Dei er veldig opne for innspel frå alle studentar, og Online oppfordrar alle som har ei meining om saka til å sende ein mail til [styrerep@studenttinget.no](mailto:styrerep@studenttinget.no), eller å ta turen innom Studenttingskontoret.