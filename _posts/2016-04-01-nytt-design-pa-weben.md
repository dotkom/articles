---
title: "Nytt design på weben"
layout: artikkel
tags: 
 - onlineweben
date: "2016-04-01T11:24:40+02:00"
modified_date: "2016-04-01T11:48:07.007152+02:00"
image: "/assets/nye onlineweben.png"
image_alt: "Et bilde av den nye grafiske profilen til ow4 slik den ble presentert 1. april 2016"
author:
 - Nils Herde
ingress: "Vi tester ut nytt design på Onlineweben og ønsker deres tilbakemeldinger!"
ingress_short: "Vi tester ut nytt design og ønsker tilbakemeldinger!"
excerpt: "Vi tester ut nytt design og ønsker tilbakemeldinger!"
slug: "nytt-design-pa-weben"
---
Som dere kanskje kan se har vi i dotKom har i det siste sett et behov for å friske opp våre kjære nettsider. Dette er noe vi har tenkt på en lengre stund, og endelig fått summet oss til å lage et førsteutkast på. Ting går som kjent veldig fort i vår bransje og det er begrenset hvor lenge man kan lene seg på såpass klassiske farger som blå og oransje. Vi ser på dette som et pilotprosjekt for Online. Vi ønsker nemlig å kjøre en iterativ prosess ved å teste ut forskjellige fargekombinasjoner og samle inn tilbakemeldinger fra dere. På sikt håper vi å kunne finne en kombinasjon som kan bli hele Onlines nye fargeprofil! 

Rom ble som kjent ikke bygget på en dag, og vi er nok ikke helt i mål enda, men vi ser på det vi presenterer i dag som et solid fundament som vi kan bygge videre på for å skape Gløshaugens sterkeste, og mest markante grafiske profil. Nå håper vi at dere kan sende oss tilbakemeldinger på hva dere synes!