---
title: "Søk fadder 2016"
layout: artikkel
tags: 
 - fadderuker
 - fadder
date: "2016-04-11T18:23:16+02:00"
modified_date: "2016-04-14T14:41:10.110929+02:00"
image: "/assets/Uncle Sam - We want you.png"
image_alt: "Onlines egen uncle sam ønsker nettopp deg!"
author:
 - Marius Aarsnes
 - Håkon Halldal
ingress: "Vi i velKom er godt igang med å planlegge fadderukene til høsten, og vil veldig gjerne at du skal bli en del av å gjøre de til de beste to ukene for nye studenter noensinne."
excerpt: "Nå er opptak av faddere rett rundt hjørnet, og vi vil ha deg!"
slug: "sok-fadder-2016"
---
###Hvorfor være fadder?
Som fadder får du muligheten til å ønske de nye studentene hjertelig velkommen til både byen, NTNU og informatikk gjennom ulike sosiale aktiviteter. 

“Du får påvirke hvordan de nye studentene får det i starten, og det er en stor glede og et stort ansvar.” - Thor Håkon Bredesen

“Er jo gøy med alle de fete festene, spesielt bar til bar og pubgolf! Og så blir man jo kjent med mange nye mennesker, og får til og med en stilig fadder-t-skjorte på kjøpet. Jeg skal definitivt være fadder igjen!” - Markus Rye Foss

###Hva forventes?
Som fadder er du en hyggelig og imøtekommende person. Å være fadder innebærer ansvar ovenfor fadderbarna. Det er viktig at de kan stole på deg, og føle seg trygge. 

Fadderukene starter med fadderkickoff den 15. August og varer til helt søndagen 28. August. Når du melder deg som fadder forventes det at du er tilgjengelig de fleste dagene i denne perioden. Det forventes også at du eller en på gruppen din har anledning til å arrangere vors og lignende. 

###Edrufadder
I år har vi kommet med et nytt initiativ for å få med oss de fadderbarna som ikke er like glad i fest og utesteder.

En edrufadder er en fadder som er tilgjengelig en kveld for de som ikke vil ut og drikke. Edrufadderen tar med seg disse fadderbarna på andre aktiviteter, som brettspillkveld, kino eller lignende.
  
Hvis en melder seg som edrufadder er det selvsagt ikke forventet at en skal være edru under hele fadderperioden. 

###Hvordan søke
Vi ser for oss at faddergruppene blir på 2 til 3 faddere, men mulighet for større grupper hvis det blir stor pågang. Det vil være mulighet for å søke sammen med andre eller alene. Søker man alene vil vi i VelKom plassere deg i en gruppe. Hvis man søker som gruppe er det bare ÉN person i gruppen som trenger å sende inn skjema. FRIST for innsending av søknad er 30. april 2016.


[Søknadsskjemaet finner du her](http://goo.gl/forms/w1TT6rCPlA)