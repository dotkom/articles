---
title: "Hundre"
layout: artikkel
tags: 
 - jubileum
 - 100
 - nettredaksjonen
date: "2019-10-07T12:00:00+02:00"
modified_date: "2019-10-01T16:15:47.258987+02:00"
image: "/assets/Hunnid.png"
image_alt: "Bilde av tekst av bilde av tall med to streker under"
author:
 - Peter Rydberg
ingress: "Det har endelig skjedd. Nettredaksjonen har akkurat fått sin hundrede artikkel, i alle fall på papiret. Hvis du retter synsklumpene dine mot lenken over, vil du se at vi endelig har bikket over til tresifrede identifikatorer for artiklene. Dette må jo feires! Hva skal jeg gjøre for å markere dette? Jeg kunne laget en sinnsykt innviklet, overdreven review av absolutt alle artiklene på nettredaksjonen. Det hadde jo vært gøy! Eller ikke."
ingress_short: "Nettredaksjonen har akkurat fått sin hundrede artikkel! (ish)"
excerpt: "Nettredaksjonen har akkurat fått sin hundrede artikkel! (ish)"
slug: "hundre"
photographer: "Peter Rydberg"
---
### Bidra med alt!
Hvis du lurte, ja, jeg begynte faktisk på en tekst for å anmelde alle artiklene på OW. Dum som jeg var. Det var selvsagt veldig overambisiøst, men så vidt mulig å gjennomføre. Akkurat som jeg liker det. Dessverre må man noen ganger bare se seg slått og innse at tiden ikke strekker til når øvingene må inn og arbeidsmengden hoper seg opp. Da er det bare å cut your losses, begynne på nytt og håpe at man kommer med noe bedre neste gang. Litt kjipt er det jo når man prøver å komme med noe nytt og kreativt, bare for å finne ut at man hverken har tid eller evne til å lage det man egentlig vil. Det tror jeg nok mange kan relatere til, både når de som driver med litteratur og de som styrer med andre kreative prosjekter. Plutselig må man finne på noe ikke helt står opp til sine egne forventninger. Men hvor hadde Online vært uten mulighet til å gjøre kompromiss en gang i blant?

Nå har jeg vært nettredaktør i om lag halvannet år, og gjett om jeg har laget artikler! Dette blir min 26., for å være eksakt. Det er jo ganske mange. Likevel er nettredaksjonen på ingen måte min. Den er linjeforeningen sin, og alle skal få bidra. Det skal ikke være noen høyere terskel enn å sende meg en melding på Slack eller huke tak i meg på gangen for å få muligheten til å legge ut noe gøy eller interessant for Online på nettsidene våre. Dette vil jeg absolutt oppfordre til, selv om du ikke føler selvsikkerheten. Ikke nøl med å tenke nytt eller gjøre noe du aldri har gjort før! Ingenting er mer givende enn å føle at man har fått til noe bra utenfor komfortsonen sin, selv om man kanskje ikke føler seg som en profesjonell når man gjør det. Dette gjelder selvsagt ikke bare for nettredaksjonen, men også for bidrag til interessegrupper i Online, pull requests til Dotkom, eller hva enn du kan komme på. Så bruk dette jubileumet til å forsøke gjøre noe du har tenkt på en stund, enten det er et personlig programmeringsprosjekt eller om det er noe helt annet for noen andre. Det kan jeg anbefale!

### … og hundre til!
Så var det jo egentlig meningen at denne artikkelen skulle være gøy og sånt da. Det er jo tross alt hundreartikkelsjubileum! Jeg skrur på Peter-modusen og fjerner dramaet som en dessert på en julemiddag etter at bestefar sa en litt for rasistisk vits. Jeg skulle gjerne pøst på med masse fun-facts her, men av dem har jeg mindre enn SOS-barnebyer. Ok, jeg kan en liten en. Visste du at det for tiden bare ligger 96 artikler på nettsidene, og ikke 100? Noen har vært flinke gjennom historien og slettet 4 artikler! Det er jo en fin måte å gi undertegnede regelrett eksistensiell krise på, men vet du hva? Who gives a shit! Alt kan være artikkel nummer hundre om man bare myser litt. Så da gjenstår det bare å si seg dritfornøyd med årene som har gått, og feire at en sykt god linjeforening har klart å lage en så sykt god backlog av artikler gjennom tidene. Takk for alt, så sees vi igjen før du vet ordet av det!