---
title: "Brettspillkveld på P15"
layout: artikkel
tags: 
 - kobKom
 - P15
date: "2016-02-04T00:00:00+01:00"
modified_date: "2016-02-05T16:57:34.068588+01:00"
image: "/assets/Game of Thrones: the board game.png"
image_alt: "Nærbilde av brettspillet Game of Thrones"
author:
 - Carlo Alfredo Malaca Miguel Morte III
ingress: "Søndag 31. januar arrangerte kort- og brettspillkomiteen sin første brettspillkveld. Der hadde de funnet frem en stor stabel med ulike brettspill som alle hadde muligheten til å prøve på."
ingress_short: "Søndag 31. januar arrangerte kort- og brettspillkomiteen sin første brettspillkveld."
excerpt: "Søndag 31. januar arrangerte kort- og brettspillkomiteen sin første brettspillkveld."
slug: "brettspillkveld-pa-p15"
---
Kort- og brettspillkomiteen (kobKom) er den ferske nodekomiteen til trivselskomiteen. Komiteen har som hovedoppgave å arrangere brettspillkvelder for Onlinere og spre glede og interesse for kort-, brett- og rollespill. 

KobKom hadde samlet troppene og lagt frem en stor mengde spill som de oppmøtte kunne prøve. På 3. etasje på P15 fant man alt fra klassikere som Hasbro Operation og Settlers of Catan, til mer omfattende spill som A Game of Thrones: The Board Game og Magic: The Gathering Strategy Board Game.

Det var også satt av tid til å lage seg en karakter til rollespillet Dungeon and Dragons (DnD). KobKom skal arrangere en DnD-kveld om noen få uker der disse karakterene skal brukes. Karakteren undertegnede skapte er fighteren Ogren, en gladiator som har vunnet friheten sin etter mye motstand fra sin tidligere slavemester. Jeg gleder meg til å ta han i bruk!

I løpet av brettspillkvelden snakket jeg med Mathias Nordgård Strupstad i kobKom. 

– I dag har det vært litt over ti personer her, og vi håper det skal komme enda flere neste gang. Vi tar sikte på å arrangere minst én brettspillkveld i måneden, sier Mathias.

Om du er nybegynner eller en hardbarket brettspillveteran, er det verdt å komme innom neste kveld og bli med å spille. Kanskje møter du noen du kjenner, eller finner deg en ny brettspillvenn. Med DnD-kvelden kan du i tillegg utfolde deg i en verden fjern fra denne, på eventyr med venner og fiender. Om noe av dette frister bør du holde et godt øye med kobKom fremover. Arrangementene blir publisert på Onlines Facebook-side.