---
title: "Søk fadder 2015!"
layout: artikkel
tags:
  - fadderuker
  - fadder
date: "2015-04-24T00:00:00+02:00"
modified_date: "2015-11-01T06:28:15.631463+01:00"
image: "/assets/Fadderbarn koser seg ute under fadderukene 2014.png"
image_alt: "Spente fadderunger koser seg ute i finværet."
author:
  - Marius Thingwall
ingress:
  "Vi ønsker nettopp deg som fadder, hvorfor ikke ta sjansen på å være en del av
  noe givende og viktig?"
excerpt: "Lyst til å være fadder i år?"
slug: "sok-fadder-2015"
photographer: "proKom"
---

Nok en gang er tiden inne for faddersøknader. Vi i Velkomstkomiteen er allerede
godt i gang med å lage tidenes fadderuke. I den sammenheng kunne vi tenke oss at
nettopp **du** kunne tenke deg å bidra til denne fantastiske og viktige
begivenheten.

### Vær et medmenneske

Som fadder følger det med litt ansvar, og vi understreker viktigheten av å være
tilstede for de nye førsteklassingene.

– Du bør ha satt av tid til hele fadderperioden, sier leder for
Velkomstkomiteen, Andreas Norstein.

Å være fadder innebærer ansvaret for de nye poengterer han.

– Du er personen de stoler på og henvender seg til.

Immatrikuleringsdagen på Gløshaugen er i år 11. august. Ved å melde interesse
som fadder vil vi anta at du har satt av datoene fra 10. august til 30. august.
I den perioden vil det være opplegg hver dag i regi av Online. Selv om
fadderukene ikke starter før 11. vil det være en “kick-off-dag” for fadderne 10.
august.

### Unik erfaring

Å være fadder er en erfaring for livet. Du får muligheten til å hjelpe det nye
kullet med informatikere å tilpasse seg til livet i Trondheim. Ikke bare er
dette unikt, men det er også veldig givende.

Vi håper selvfølgelig så mange av dere har lyst til å bidra til denne
fantastiske opplevelsen.

I år har vi valgt å sette sammen grupper på 2 og 3. Nederst i artikkelen finner
du en link til et skjema hvor du kan melde din interesse. Det er fint om dere
går sammen i grupper på forhånd, og velger en person som sender inn på gruppens
vegne.

Er dette noe som kunne passet for deg? I så fall setter vi stor pris på at
du/dere melder interesse på linken innen 5. mai. Eventuelle spørsmål kan sendes
til velkom@online.ntnu.no

[Påmelding finner du her](https://docs.google.com/forms/d/1pk5ASlwTpTKET-iqQJ74CuXlfXKm5Agvsf76GZ3aSUc/viewform?usp=send_form)
