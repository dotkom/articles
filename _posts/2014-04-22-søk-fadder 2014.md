---
title: "Søk fadder 2014"
layout: post
tags: 
 - fadderuker,
 - fadder
date: "2014-04-22T00:00:00+02:00"
last_edited: "2015-11-01T06:28:08.400190+01:00"
---
Fadderordningen står som en hjørnesten i Onlines historie.  Er dette noe du kunne tenke deg å være en del av?

![Spente fadderunger koser seg ute i finværet.](https://online.ntnu.no/media/images/responsive/fe15465d-218a-47ab-b7a6-d0d4977b5baf.jpeg)

I tradisjonen tro er vi på jakt etter nye faddere som kan ønske de nye informatikerne velkommen til Online og informatikkstudiet.  

Det er derfor vi er på leting etter akkurat  **deg**.  Du er nettopp den vi trenger for å kunne gjennomføret århundrets beste fadderuke.  

### Pass på dine medstudenter
Som fadder følger det med litt ansvar, og vi understreker viktigheten av å være tilstede for de nye førsteklassingene.  

– Det er viktig å kunne være tilgjengelig store deler av ukene, sier leder for velkomstkomiteen Caroline Odden.  

Hun fokuserer på at faddervervet innebærer en del ansvar.  

– Du kan ikke dra på sydenferie halvveis ut, understreker hun.  

Immatrikuleringsdagen på Gløshaugen er 12. august. Ved å melde interesse som fadder vil vi anta at du har satt av datoene fra 12.august til 24.august.  I den perioden vil det være opplegg hver dag i regi av Online.  

### Lærerikt, og morsomt
Både faddere og fadderbarn kan melde om gøyale og lærerike fadderuker.  Det er viktig å kunne være en person som tar ansvaret for at de nye føler seg velkommen. 

– Alle førsteklassingene er unike. Det å kunne forholde seg til alle type mennesker er en selvfølge, sier Caroline.  

I år har vi valgt å sette sammen grupper på 2 og 3. Nederst i artikkelen finner du en link til et skjema hvor du kan melde din interesse. Det er fint om dere går sammen i grupper på forhånd, og velger en person som sender inn på gruppens vegne.  

Er dette noe som kunne passet for deg? Isåfall setter vi stor pris på at du/dere melder interesse på linken innen 30. april.  Eventuelle spørsmål kan sendes til velkom@online.ntnu.no

[Påmelding finner du her](https://docs.google.com/forms/d/1eg4lCT-7USHMuIgY9Jit5sao7i4EOo_rF1On6AaER3E/viewform)