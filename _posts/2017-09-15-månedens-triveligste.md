---
title: "Månedens triveligste"
layout: post
tags: 
 - triveligste,
 - månedens
date: "2017-09-15T10:00:00+02:00"
last_edited: "2017-09-14T21:45:05.985322+02:00"
---
Å organisere 130 håpefulle fadderbarn og 80 festglade faddere gjennom to uker er ingen lett oppgave. Men det klarte leder av velkom, Miriam Lillebo, med glans. Hun styrte fadderskuta i land som om hun skulle vært Jack Sparrow selv, sammen med mannskapet i velkom, som også fortjener all ros de kan få.

![Miriam på Studenterhytta](https://online.ntnu.no/media/images/responsive/511ef0f8-2d54-4bcb-91b3-04bf2f5441cd.jpeg)

Miriam var opptatt av at alle skulle bli inkludert under fadderukene, ingen skulle føle seg utenfor og alle skulle kunne føle seg trygge som deltakere av Online sine fadderuker. Hun engasjerte seg i hvordan det gikk med alle fadderne og fadderbarna og passet på at det ikke var noen store problemer innad i gruppene. På arrangementene fant du alltid Miriam i godt humør og hun svarte på spørsmål med et smil om munnen, selv på dager hvor formen var laber.

Alt i alt vil vi takke Miriam for arbeidet og engasjementet hun la inn i fadderukene for at de nye studentene skulle få den beste mulige starten på studietilværelsen!