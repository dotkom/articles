---
title: "Bli med på ekskursjonen 2020!"
layout: artikkel
tags: 
 - ekskom
date: "2019-04-28T13:58:22+02:00"
modified_date: "2019-04-28T13:57:12.171187+02:00"
image: "/assets/Seoul.png"
image_alt: "Seoul"
author:
 - Julie Holte Motland
ingress: "Som mange allerede har fått med seg så går ekskursjonen 2020 til Sør-Korea og Japan. Ekskursjonen byr på både akademiske kurs og kulturelle opplevelser. Samtidig er det en sosial tur hvor man får en ypperlig mulighet til å bli bedre kjent med sine medstudenter på kullet."
ingress_short: "Det er fortsatt mulig å melde seg på ekskursjonen 2020, dette er en tur du ikke vil gå glipp av."
excerpt: "Det er fortsatt mulig å melde seg på ekskursjonen 2020, dette er en tur du ikke vil gå glipp av."
slug: "bli-med-pa-ekskursjonen-2020"
---
I den første uken går turen til Sør-Korea. Her blir holdt spennende akademisk opplegg, hvor man blant annet får delta på ulike bedriftspresentasjoner i utlandet. Dette kan være en god erfaring å ta med seg videre i studiet og arbeidslivet. Denne uken er obligatorisk for alle ekskursjonsdeltakerne, men etter denne er det helt opp til deg hva du ønsker å gjøre videre. 

Man kan faktisk velge og vrake og sette sammen turen akkurat slik man selv ønsker. Enten det innebærer å følge det valgfrie, kulturelle opplegget ekskursjonskomiteen arrangerer i Japan uken etter, reise rundt i Asia på egenhånd eller kanskje begge deler! Og man betaler selvsagt kun for det man ønsker å delta på. Man kan også velge hvor lenge man ønsker å reise, det kan være én, to eller tre uker. 

Uansett hva man ønsker så er det ingen tvil om at ekskursjonen vil by på mange gode minner og gi verdifulle erfaringer. Om det skulle være noen spørsmål så ikke nøl med å sende mail til ekskursjonskomiteen på ekskom@ntnu.online.no. De svarer med glede!