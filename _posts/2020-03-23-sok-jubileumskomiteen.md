---
title: "Søk jubileumskomiteen!"
layout: artikkel 
tags: 
 - jubileum
 - jubkom
date: "2020-03-23T20:00:00+01:00"
modified_date: "2020-03-23T20:00:58.471187+01:00"
image: "/assets/Jubileums-Online med alt for mange hatter, liksom what.png"
imageAlt: "Det er jo bare nødvendig med maks én hatt, hvorfor har den flere? Kan noen forklare meg dette? Jeg skjønner liksom ikke nødvendigheten, de koster jo sikkert en del også. Og er i ferd med å falle av hodet."
author:
 - Peter Rydberg
ingress: "Jubileumet 2021 er i anmarsj og trenger engasjerte arrangører!"
ingress_Short: "Jubileumet 2021 er i anmarsj og trenger engasjerte arrangører!"
slug: "sok-jubileumskomiteen"
photographer: "Peter Rydberg"
---
### Jubedi-jab-jab-jabjabJABJABJAB
Høsten 2021 skal Online holde jubileum! Linjeforeningen fyller 35 år, og dette skal feires med fest og moro for både medlemmer og gjester. Fullfører du studiet ditt på normert tid, vil du i beste fall oppleve en slik begivenhet kun én gang. Det betyr at dette må prioriteres hardere enn Elon Musk prioriterer flammekastere over barna sine. Under forrige jubileum i 2016 gikk jeg selv i første klasse, men hadde dessverre ikke mulighet til å delta. Jeg vet med andre ord veldig mye om hvor gøy det var og hvilken stas det var å delta! Under kvelden var det show, god middag og flere daljer enn en militærparade i Nord-Korea. Ikke nok med det, en helt nybrygget øltype ble oppfunnet, i tillegg til at verdens mest catchy 30-års-data-og-IT-linjeforeningsjubileumssang ble fremført foran hele forsamlingen!

Som du ser så ligger det masse engasjement, kreativitet, og prestisje bak det å arrangere et slikt jubileum. Nå har det seg nemlig slik at Online trenger neste generasjons medlemmer til å få igang et jubileum av enda større kaliber! I første omgang trenger Hovedstyret i Online å ta opp en leder og nestleder til Jubileumskomiteen. Disse skal ha hovedansvar for arrangementet, og kommer til å ta opp resterende medlemmer til komiteen. Sammen skal gjengen fyre opp et jubileum som Online aldri har sett maken til! Arrangørene får masse økonomisk støtte og frihet til å gjøre mye kreativt ut av hele jubileumskvelden, jubileumsuken, og jubileumsåret. Som om ikke det var nok av gode nyheter, vil jeg også melde at **fristen for å stille som leder eller nestleder av Jubileumskomiteen er 27 mars**! Du har god tid. [Skjemaet du bruker for å melde deg opp kan du finne her](https://forms.gle/KXpZmyzEtknQo5Fe9). Øvrige spørsmål og støtte kan sendes til hovedstyret@online.ntnu.no.

Så det er bare å stille! Kanskje det følger med noen groupies i samme slengen? Jeg aner ikke. Spør Hovedstyret.