---
title: "Prisutdeling for linjeforeningsavisene"
layout: artikkel
tags: 
 - redaksjonen
 - linjeforeningsavis
 - kåring
date: "2015-04-09T00:00:00+02:00"
modified_date: "2021-08-23T13:20:40.784506+02:00"
image: "/assets/Gullblekka.png"
image_alt: "Readme på scenen under gullblokka, linjeforeningsredaksjonenes egen prisutdeling."
author:
 - Kathrine Steffensen
ingress: "Den 8. april ble linjeforeningsavisprisutdelingen Gullblekka arrangert på Klubben på Samfundet. Dette er andre gang utdelingen arrangeres, og også i år ble det en stor suksess."
ingress_short: "8. april ble Gullblekka arrangert for andre gang!"
excerpt: "8. april ble Gullblekka arrangert for andre gang!"
slug: "prisutdeling-for-linjeforeningsavisene"
photographer: "Thor Håkon Bredesen"
---
I år som i fjor ble Gullblekka arrangert med brask og bram for å feire linjeforeningsredaksjonene på Gløshaugen. Utdelingen bestod av seks priser der vinneren ble bestemt av en fagjury. I tillegg ble det delt ut en pris bestemt av leserne, Gullblokka, i beste Melodi Grand Prix-stil. Nytt av året var prisen “Åpen klasse”, der redaksjonene kunne nominere hva de ville av artikler, spalter eller annet innhold. 

Konfransier for kvelden, Stein-Otto Svorstøl fra readme, geleidet linjeredaksjonene elegant gjennom kvelden. Det ble i tillegg stand-up med Christian Neverdal Jonassen, tidligere readme-medlem. 

### Høyt nivå</mellomtittel>
– Det er gøy å se at så mange har lyst til å være med på utdelingen, og ikke minst at det er så mange ulike redaksjoner som tar med seg priser hjem. Det tyder på at redaksjonene produserer mye bra innhold, og at også de nyere linjeforeningsavisene holder et høyt nivå, sier Signe Elise Livgard i Gullblekka-komiteen.

I år besto fagjuryen av Synne Hammervik(Redaktør for Under Dusken), Camilla Stenløv(Grafiker i UKA) og Marte Vik Eriksen(Norges kreative høgskole).

Vinnerne av de forskjellige prisene var:
- Årets artikkel: Ina Kruge (Vannmagasinet) for «Tett på Arne Bredesen"

- Årets morsomste artikkel: Morten Winter Wold (MediaCom/M-ord) for «Alene på byen» 

- Årets ordsmed: Mikal Bjerga (readme) for «Nikola Tesla» og «Land du IKKE visste du ville reise til».

- Årets foto/illustrasjon: Brita Andrea Randa Jerijärvi (Nukleotidende) for «Autumn Beauty» 

- Årets design på enkeltsak: Petter Mustvedt (The Sign) for «Styr(k)eprøven» 

- Åpen klasse: Alexandra Vedeler (Omega Bulletin) for «Påskekrimgåte» 

- Gullblokka: readme

Bilder fra kvelden kan du se på facebook.com/gullblekka