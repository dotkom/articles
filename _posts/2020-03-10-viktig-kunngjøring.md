---
title: "Viktig kunngjøring"
layout: post
tags: 
date: "2020-03-10T18:54:45+01:00"
last_edited: "2020-03-10T18:56:53.731811+01:00"
---
Viktig kunngjøring vedrørende Onlines arrangementer framover

![Bilde av Online's logo](https://online.ntnu.no/media/images/responsive/bd0327fe-33a1-4519-b534-b6a8b95e7521.png)

Hei,

NTNU har i dag kunngjort at alle arrangementer skal utsettes inntil videre, eller avlyses. Hovedstyret har derfor besluttet å avlyse alle bedriftspresentasjoner, kurs og større arrangementer fra og med 11. mars fram til påske. Daglig drift vil fortsette som vanlig, men situasjonen vurderes fortløpende. Arrangementene som er påvirket vil bli markert på OW.

Hovedstyret har valgt å iverksette disse tiltakene etter oppfordring fra både NTNU og Folkehelseinstituttet. NTNU sine retningslinjer finner du [her](https://innsida.ntnu.no/wiki/-/wiki/Norsk/Koronaviruset+-+retningslinjer+og+r%C3%A5d+fra+NTNU).

Vi oppfordrer også alle til å lese på Folkehelseinstituttets [nettside](https://helsenorge.no/sykdom/infeksjon-og-betennelse/sporsmal-og-svar-om-koronaviruset-og-sykdommen-covid-19). Hvis du har videre spørsmål kan du kontakte Hovedstyret på kontakt@online.ntnu.no eller Mathias Fossum på mathias.fossum@online.ntnu.no / 958 29 020 / Slack.

Vi i Hovedstyret vil fortsatt jobbe for Onlineres trivsel, og vil se på kreative måter å holde Onlinere sosiale på. Det har blant annet blitt foreslått å bygge Gløshaugen i Minecraft! Har du noen forslag til ting vi kan gjøre? Send oss en mail på hovedstyret@online.ntnu.no eller skriv en melding på Slack, så skal vi se hva vi kan utrette.
