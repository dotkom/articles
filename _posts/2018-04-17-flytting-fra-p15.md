---
title: "Flytting fra P15"
layout: artikkel 
tags: 
 - P15
 - Realfagbygget
date: "2018-04-17T11:35:12+02:00"
modified_date: "2018-04-24T16:36:11.463338+02:00"
image: "/assets/P15-bilde.png"
imageAlt: "Bilde av P15"
author:
 - Aslak Hollund
ingress: "TL;DR: Vi mister femte etasje fra 30. april. Vi får plasser på Tyholt fra 3. mai. Neste semester er vi i Realfagbygget."
ingress_Short: "OPPDATERING: Vi har fått midlertidige lokaler på Tyholt for eksamensperioden!"
slug: "flytting-fra-p15"
photographer: "Endre Ulberg"
---
Etter iherdig arbeid av samlokaliseringsrepresentantene våre og ansatte på IE og IDI har vi fått midlertidige lokaler på Tyholt! Vi får 900 kvm og stoler og bord til 200 studenter. Det er kantine i bygget og butikk rett i nærheten. Onlinekontoret settes opp her! Dette innebærer at Smash og gratis kaffe nå flyttes dit.

**Hvor:** 3. Etasje på marinteknisk senter på Tyholt - http://bit.ly/2qS8QDy  
**Når:** Kontor og plasser er klare fra 3. mai


------------------------------------------
Opprinnelig artikkel:


Hei alle sammen, 

Det går mye rykter og stykkevis informasjon om tiden fremover og vi i styret tenkte at vi skulle prøve å legge frem det vi vet. Først og fremst vil vi beklage at informasjonen ikke har kommet tydelig frem tidligere. Grunnen er at informasjonen vi får endrer seg fra dag til dag, og det har vært prøvd å få til en rekke løsninger. Det har dessverre ikke virket som vi håpet på og resultatet er at vi må flytte ut av 5. etg på P15 innen 30. april og 4. etg innen 31. mai. 

Selv om det har blitt jobbet med beinhardt fra både representanter fra oss og Abakus, fakultet og institutt, så har vi ikke fått til noen løsning på hvor vi kan være i eksamensperioden. Det ser derfor ut som at vi er nødt til å dele 4. etg alle sammen frem til 1. juni og deretter bruke resten av gløs den siste biten i eksamensperioden. Heldigvis har vi gode naboer og Abakus inviterer oss til å benytte oss av deres kontor så lenge de kan ha det åpent. 

Det er ufattelig kjipt at vi blir kastet ut sånn midt i eksamensperioden, men det er dessverre ikke noe mer vi kan gjøre med det nå. 

Etter sommer blir forhåpentligvis alt bedre.  1. Juli flytter vi inn i Realfagbygget blokk A der vi får større arealer enn vi har i dag. På sikt blir dette veldig bra, men vi kom dårlig ut akkurat i overgangsprosessen. Vi jobber med å bli flinkere på å fange opp saker som dette tidligere slik at vi forhåpentligvis ikke kommer i denne situasjonen igjen. 

TL;DR: Vi mister femte etasje fra 30. april. Vi får plasser på Tyholt fra 3. mai. Neste semester er vi i Realfagbygget.