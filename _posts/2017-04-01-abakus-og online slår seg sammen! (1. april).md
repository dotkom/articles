---
title: "Abakus og Online slår seg sammen! (1. april)"
layout: post
tags: 
 - online,
 - Abaline,
 - Abakus
date: "2017-04-01T17:29:00+02:00"
last_edited: "2017-04-11T10:26:06.287697+02:00"
---
Det vi alle har ventet på så lenge, har endelig skjedd. Linjeforeningene Abakus og Online slår seg sammen. Etter år med vennskap var det på tide å slå seg sammen til Abaline.  
– Dette gir bare gode konsekvenser, sier tidligere leder i Online, Thor Håkon Bredesen.

![Abaline](https://online.ntnu.no/media/images/responsive/b9d6b9cd-7d5d-4c42-9df2-eefb75cc2f20.png)

### En ny æra
Vi har møtt de tidligere lederne i Abakus og Online.  

– Selvfølgelig er vi glade for dette, sier tidligere leder i Abakus, Morten Bujordet. Det blir mye arbeid med å finne ny leder og hvordan vi skal gjøre det med komiteene, men alt i alt er dette veldig positivt, fortsetter han. Kontorene kommer til å bli slått sammen, så vi får en trapp opp til hverandre. 

– readme og Offline kommer også til å bli slått sammen, til Offme. Det kommer til  å bli supert, sier Thor Håkon, og ser fram til tiden videre.

**Men kommer det til å bli noen negative konsekvenser ved denne sammenslåingen? **

– Nei, det vil jeg virkelig ikke si. Vi er jo så glade i hverandre fra før av, så vi kommer ikke til å merke noen forskjell, sier Morten. 

– Vi har valgt å slutte å kalle oss Abakuler og onlinere, og går nå over til å kalle oss Abakulinere. Det klinger jo så fint! sier Thor Håkon. 

Daljene vil bli samlet inn for å bli smeltet om til det nye designet, som skal bli designet av proPR, den nye profil- og PR-komiteen til Abaline. Alle som har daljer må legge disse i postkassa til gamle Online, utenfor det nye sammenslåtte kontoret til Abaline. Vi gleder oss til tiden framover!