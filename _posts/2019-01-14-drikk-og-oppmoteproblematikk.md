---
title: "Drikk og Oppmøteproblematikk"
layout: artikkel
tags: 
 - redaksjonen
 - og
 - drikk
 - kronikk
 - ikk
 - oppmøte
date: "2019-01-14T19:00:00+01:00"
modified_date: "2019-01-16T17:51:48.828187+01:00"
image: "/assets/Drikk og Artikkelrubrikk.png"
image_alt: "Bilde av en person som tegner Dickbutt og er dyster og drikker Gatorade"
author:
 - Peter Rydberg
ingress: "Det er den tiden av året! Redaksjonen har nok en gang arrangert sin svært uregelmessige arbeidskveld, åpne for alle onlinere med et snev av litterær fornemmelse. “Drikk og Kronikk” kaller vi det, med full forståelse for at de færreste av Onlines medlemmer egentlig vet hva en kronikk er for noe (inkludert meg selv). I skrivende stund har vi et oppmøte på intet mindre enn null ikke-medlemmer av redaksjonen, som er en reduksjon på om lag uendelig prosent siden forrige gang. Kvelden er også eldre enn hårsveisen til Will Smith, så jeg ser ikke for meg at det dukker opp stort mange flere videre. Derfor har vi i redaksjonen kommet opp med et par nye ideer for å få opp engasjementet blant onlinere som heller vil være hjemme og gråte seg til søvn."
excerpt: "Når kvelden ikke gikk helt som forventet."
slug: "drikk-og-oppmoteproblematikk"
photographer: "Andrea Bach, Peter Rydberg"
---
###Innovasjon er nøkkelen
Å holde et arrangement som impliserer alkoholkonsum én dag etter Åre er mer fåfengt enn å invitere Snoop Dogg til en konfirmasjon på vestlandet. Vi burde kanskje foreslått alternative alternative arrangementer som inviterer til andre aktiviteter mens man skriver artikler om det perfekte ostesmørbrødet. Noen av forslagene våre finner du under:

**Slikk og Kronikk**: Det finnes mye man kan slikke på i kontoret mens man tar en en pause fra skrivingen.  
**Blikk og Kronikk**: Å skrive litteratur mens man flørter med sidemannen slår aldri feil.  
**Gnikk og Kronikk**: Massasje anyone? Ingenting gir deg mer inspirasjon enn en profesjonell, thai massør.  
**Pikk og Kronikk**: Blotterikomiteens nye arrangement byr på så mangt.  
**Stikk og Kronikk**: For de som drar før de i det hele tatt har begynt å skrive.  

 Noen merker kanskje at de allerede savner drikke-delen av arrangementet. Frykt ikke! Vi er jo studenter, så redaksjonen har lagt frem mange forslag som fjerner delen om skriving og reintroduserer gruppepresset. Uten videre om og men, her er forslagene for de arrangementene som gjør redaksjonen om til nye arrkom:

**Drikk og Akrobatikk**: Akrobatikk er kanskje ikke den tryggeste aktiviteten du kan gjøre i fylla, men “live fast, die young” som bestefar alltid sa.  
**Drikk og Astrofysikk**: Har du en aldri så liten Stephen Hawking rullestol under beina, er dette kurset for deg!  
**Drikk og Abortklinikk**: Vi har kanskje ikke alle sanitetsartikler som behøves, men vi har mer enn nok av det nest beste: sprit!  
**Drikk og Mosaikk**: Er du hverken skribent eller informatiker, kan du bli med på å lage dyr kunst med knuste vinglass.  
**Drikk og Knivstikk**: Man vet aldri hvem man kan stole på.  
**Drikk og Gjennomkjøringstrafikk**: Herregud, det bråker inne på kontoret.  
**Drikk og Hovedflyplassproblematikk**: Her diskuteres politikk som angår de aller færreste av Norges storbyer.  

 Fått nok av våre ordspill nå? Ja? Nei? Kanskje? Det vil fremdeles bli arrangert Drikk og Kronikk med redaksjonen i fremtiden! Vi skal gjøre vårt beste for å ikke legge arrangementet rett etter den hardeste tiden av året. Før den tid kan du kose deg med å drikke og vrikke til discomusikk(e), for året er en evig fest. Eller noe sånt.