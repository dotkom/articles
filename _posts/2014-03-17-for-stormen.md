---
title: "Før stormen"
layout: artikkel
tags:
  - ekskursjon
  - online
  - kina
date: "2014-03-17T00:00:00+01:00"
modified_date: "2015-11-01T06:28:55.189902+01:00"
image: "/assets/Online på eksursjon i Kina 2014.png"
image_alt:
  "Onlines årlige eksursjon gikk til asia, nærmere bestemt Kina, i 2014."
author:
  - Kathrine Steffensen
ingress:
  "Hepatittsprøytene er satt, depositum er betalt inn og pakkelistene er nesten
  påbegynt. 30 informatikere skal snart på et 16 dager langt eventyr til det
  fjerne østen."
excerpt: "I april reiser informatikk ut i den store verden!"
slug: "for-stormen"
---

Mange av linjeforeningene på Gløshaugen har en lang og stolt tradisjon med å
reise på ekskursjon til utlandet hvor formålet er faglig påfyll og en hyggelig
tur. Informatikk, derimot, har aldri vært på en slik tur før, men dette skal
snart endre seg.

Det hele begynte for et snaut år siden, da en gruppe på ni mennesker samlet seg
på Online-kontoret med kun ett mål for øye: At studentene på informatikk også
skulle på tur til utlandet.

Vi hadde ingen erfaring å støtte oss på, og det var heller ikke sikkert at
prosjektet ble en realitet da vi først begynte å planlegge. Nå kan vi meddele at
det blir tur, og at turen går til Kina.

#### Givende dugnadsarbeid

Å reise til Kina koster penger, og eksKom planla fra første stund å forsøke å
redusere utgiftene for den enkelte student. Den nystartede fagdagen «Tech Talks»
ble derfor arrangert med formål å skaffe penger til turen. Denne ble gjennomført
på en god måte til tross for syke foredragsholdere.

Den røde tråden på årets arrangement var webteknologi, og foreløpige
tilbakemeldinger peker mot at både tilhørere og foredragsholdere syntes Tech
Talks fikk en god start. Bedriftene virket også positive til å komme tilbake
neste år. Mye ligger dermed til rette for at neste års komité kan nyte godt av
erfaringene til eksKom14, lage et enda bedre og større arrangement og på den
måten tjene mer penger til turen.

#### Snart tur

I skrivende stund er det litt under en måned til avreise. Planleggingen er ikke
helt ferdig, men det vil både bli besøk hos bedrifter og tid til turisme på høyt
nivå. For de som lurer på om vi kommer oss like hele gjennom denne strabasen,
vil det være en artikkel i Offline nr. 2 2014 hvor du både kan se bilder og lese
om turen.

Planleggingen for neste års reise er allerede i gang, og 18. mars holdes det et
informasjonsmøte der alle som er interessert i å stille til eksKom15 kan komme.

Undertegnede kan i alle fall anbefale å søke, da det gir en god mulighet til å
påvirke reisemål og felles opplegg samtidig som du lærer veldig mye. EksKom14
har lært mye det siste året, så neste års komité får en langt enklere jobb.

[Beijing, Forbidden City](http://www.flickr.com/photos/ivan_herman/10753739865/in/photolist-hogJd2-9hysMG-iykRy9-89TsPs-eeSNnq-gbGPtJ-89TsH7-hdsvTG-89Qdvv-iyfqnL-gAR4hA-bE8QWG-atnZGj-atoH17-bP3duM-atozHN-atm1kv-hdYAhR-gub6b7-hdBAU5-gucTEP-gub4iu-bA8u79-gue3B3-hdZPpZ-iynu6q-iynQWa-iynTeg-iykvbq-iynoo1-iykV1E-iynAkr-iynrws-iynMqf-c9U3M9-hhwVqE-8pGWgq-ezsnR2-hdYK3L-egzM2c-iyg3QY-iWR9BX-8tUv5h-ags29t-beP8fz-iWSyuc-b3rbGF-iWVgXm-9ygXYg-9yjXEQ-9yhXmQ/)
av [Ivan Herman](http://www.flickr.com/photos/ivan_herman/) er lisensiert under
[CC BY 2.0](http://creativecommons.org/licenses/by-nc-nd/2.0/deed.en)
