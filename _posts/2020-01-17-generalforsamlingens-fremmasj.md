---
title: "Generalforsamlingens fremmasj"
layout: artikkel 
tags: 
 - generalforsamlingen
 - 2020
date: "2020-01-17T10:00:00+01:00"
modified_date: "2020-02-10T12:47:08.621469+01:00"
image: "/assets/Generalforsamlingen 2020.png"
imageAlt: "\"Generalforsamlingen 2020\", står det, hva vil du ha av meg"
author:
 - Peter Rydberg
ingress: "Onlines generalforsamling 2020 nærmer seg, og mange lederkandidater venter nok spent på å få vise frem hva de har å tilby Online som ledere og/eller\\* medlem av Hovedstyret. I tillegg skal medlemmer av Fondstyret også velges, så dette blir en kveld med mange spennende appeller og personligheter! Noen sitter kanskje på kanten og lurer på om de skal stille til en rolle eller ikke. Andre er kanskje ikke klar over hvordan man i det hele tatt går frem for å stille under generalforsamlingen eller at de faktisk passer som leder selv. Det finnes ressurser som kan hjelpe deg!"
ingress_Short: "Har du spørsmål om valg og generalforsamling? Kontakt Valgkom!"
slug: "generalforsamlingens-fremmasj"
photographer: "Peter Rydberg"
---
### Online i endring
Valgkom er en liten komité med akkurat den hensikt å hjelpe onlinere med valg-relaterte spørsmål og informasjon. Enten du er usikker på hvordan valg fungerer, vil vite mer om hvordan de ulike vervene er eller bare vil slå av en prat, så er tilbudet veldig greit med lav terskel for prat. Komiteen består i år av August Solvang, Aslak Hollund og ~~undertegnede (Peter Rydberg)~~ ingen andre, etter 10. februar. Vi har alle erfaring fra Hovedstyret og ulike komiteer. Det er bare å sende melding til en av oss i Slack eller på Facebook, eller enkelt og greit bare å ta tak i oss på gangen! Vi biter ikke, det er uhøflig.

Før alle disse valgene skal Online selvsagt også gå gjennom en rekke vedtekts- og saksforslag. Wikien vår inneholder all slags informasjon om generalforsamlingen 2020. Forslagene til vedtektsendringer [kan du finne her](https://online.ntnu.no/wiki/online/generalforsamlingen/genfors2020/vedtekstforslag/), og forslagene til saker [finner du her](https://online.ntnu.no/wiki/online/generalforsamlingen/genfors2020/saksforslag/). Du kan forøvrig også [melde ditt kandidatur til valg her](https://online.ntnu.no/wiki/online/generalforsamlingen/genfors2020/valg/). Det vil komme mer informasjon om arrangementet på Facebook, men i mellomtiden er det bare å lese litt på wikien en gang i blant. Mye vil oppdatere seg de kommende ukene.

Onlines generalforsamling starter **2. mars klokken 16.15**. I tillegg vil det holdes en økonomi- og vedtektskveld/”kranglekveld” **11. februar**. Her får man muligheten til å diskutere saks- og vedtektsforslagene mer i dybden og forberede seg til den store dagen. Hold et øye på Facebook-gruppa vår for mer informasjon om dette. Hvis du har ytterligere spørsmål rundt generalforsamlingens opplegg, kan disse rettes mot *hovedstyret@online.ntnu.no*.



\* Om Hovedstyret består av komitéledere eller ikke, kan avgjøres av andre vedtektsforslag.