---
title: "Søk fadder 2021!"
layout: artikkel
tags:
  - fadder
  - fadderuke
date: "2021-03-22T08:00:00+01:00"
modified_date: "2021-03-17T18:05:37.758581+01:00"
image: "/assets/Fadderukene 2017.png"
image_alt: "Koselig bilde fra fadderukene 2017, kan brukes til promotering"
author:
  - Peter Rydberg
ingress:
  "Velkom har for lengst satt i gang arbeidet med årets fadderuke, men nå er det
  din tur til å velge hvilket preg du vil sette på neste generasjons
  informatikere. Onlinere i alle klassetrinn har nemlig nå mulighet til å søke
  om å få stille som fadder etter sommeren!"
excerpt: "Søknadperioden til fadderuken 2021 har startet."
slug: "sok-fadder-2021"
photographer: "Peter Rydberg"
---

### Nye tider i vente

Prospektive studenter er nå midt i søknadsperioden til høyere utdanning. Mange
er usikre på hvordan det kommende året vil bli, og vil gjerne trenge veiledning
både fra universitetet og fra vår herlige, inkluderende linjeforening som vi
alle er en del av. Studenter som er nye i byen et spesielt sterkt behov for å få
raskt kontakt med det sosiale livet i linjeforeningen. Enten du var fadder eller
fadderbarn i fjor, har du mye å bidra med for nye studenter på bachelor- og
masterretningene her på informatikk. Dette kan du som Onliner tilby gjennom
samlinger, middager, fester, og sosiale kvelder under en innledende periode på
høstsemesteret.

De fleste vet hva det går i. Togafest, rebus, og hybel-til-hybel er jo bare et
lite knippe av det velkom koker sammen til neste fadderperiode! Selv om faddere
har ansvar for å ta godt vare på fadderbarna underveis, skal det jo ikke være
noe problem å ha det vanvittig gøy gjennom Onlines beste uker. Det er nok ikke
liten sjanse for at du skaffer deg venner som varer utover fadderukene! Ikke nøl
med å søke deg inn som fadder for masterstudenter heller. Det er akkurat like
givende og gøy å være fadder for en mastergjeng som det er for kidsa på
bachelor. Så da har jeg vel dekket et par av de hundre grunnene til å stille opp
som fadder i årets fadderperiode? Om du også følte at fjorårets fadderuke var
noe amputert grunnet koronarestriksjoner, vel… da er jo det bare en ekstra grunn
til å gjøre hele greia om igjen i år. Du har fortjent det. Have fun!

_Du søker ved å gå inn på
[dette skjemaet her](https://docs.google.com/forms/d/e/1FAIpQLSeFONs6tweZBsbdPAInm_eujWE0d_hbf3Ft8anieZzoD5tVNQ/viewform?fbclid=IwAR0y4l5YcpHXysW4pvxpGDg2-Tfk59f7GMKlcYvTknkcYoOh_AWeAXyvzMU).
Fristen er 11. april. Merk at søknadsskjemaet for masterfaddere kommer senere,
og vil bli annonsert av velkom på Facebook og Slack. Har du øvrige spørsmål? Fyr
av en mail til velkom@online.ntnu.no!_
