---
title: "Online vant ludøl!"
layout: post
tags: 
 - kjelleren,
 - ludøl
date: "2014-10-20T00:00:00+02:00"
last_edited: "2015-11-01T06:33:51.166514+01:00"
---
Online tok seieren for tredje år på rad da Realfagskjelleren feiret ludøl sin 27. bursdag!

![Kjelleren arrangerte Ludøl, som Online vant fortjent.](https://online.ntnu.no/media/images/responsive/d9799188-8424-49be-9035-ca071523f8d8.jpeg)

Ludøl, den edle kjellersport hvis formål er å gi studenter et meningsfylt tidsfordriv, er et spill som kombinerer det tradisjonelle ludo-spillet med en generøs mengde øl. For å feire spillets bursdag arrangeres det på Realfagskjelleren ludøl rundt den 17. oktober. I år var intet unntak.

Runden ble spillt av representanter fra de fire linjeforeningene som hører til på kjelleren, nemlig Delta, Volvox & Alkymisten, Spanskrøret og Online. Kjelleren var fullsattt, og det kan rapporteres at det var en av de mest innbringende dagene kjelleren har hatt.

Kjellerstyremedlem og førsteklassing Martin Bjerke, med uvurderlig hjelp av sin coach Aina Elisabeth Thunestveit, dro seieren i land for Online. Etter at Deltas representant og en lettere avkledd representant fra Volvox & Alkymisten var utstlått stod slaget mellom Online og Spanskrøret. Begge spillerene tok etter befaling fra dommeren over de utslåtte fargene, og spillte videre med to farger hver. Etter hvert ble og vår egen representant noe avkledd.

Spenningen var stor mot slutten, heiarop og improviserte sanger gjallet og deltagerene gjorde sitt beste. Spanskrøret hadde mot slutten av runden fått flere straffer fra en nådeløs dommer, og røyk til slutt ut i henhold til paragraf 19: *Den som for tredje gang ser seg nødt til å offentliggjøre sin middag, diskvalifiseres.*

En lykkelig vinner kledde på seg og gikk hjem, for å så returnere ikledd dressjakke og skjorte. Han var da klar for å fortsette kvelden på Samfundet.

Nettredaksjonen gratulerer Martin og Aina med seieren.

[Reglene for ludøl kan leses her](http://folk.ntnu.no/oistes/Diverse/ludolregler.pdf)
