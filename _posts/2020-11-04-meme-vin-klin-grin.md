---
title: "Meme? Vin? Klin? Grin?"
layout: artikkel 
tags: 
 - memes
 - slack
 - mvkg
 - meme
date: "2020-11-04T10:00:00+01:00"
modified_date: "2020-11-04T22:29:57.588633+01:00"
image: "/assets/MVKG my dudes.png"
imageAlt: "Se så kreativ jeg var denne gangen. Slackfarger og noen ord, wowee. Tror ikke jeg skal satse på kunstnerkarriere, for å si det sånn."
author:
 - Peter Rydberg
ingress: "Har noe dukket opp i det skjulte i et av de mest mugne hjørnene på Onlines Slack-workspace? Onlinere snakker om det bak lukkede dører og svette saler. Det har nemlig nylig blitt opprettet en ny kanal, og den vokser fort. Her blir det lagt ut bilder som du ikke vil at tanten din skal se, for å si det sånn. Hva er så dette mystiske forumet? Jo, nå skal du høre. En liten kanal med stort potensial - og energien, den er kolossal!"
ingress_Short: "Genfors året rundt. You know what that means!"
slug: "meme-vin-klin-grin"
photographer: "Peter Rydberg"
---
### Et vidunderlig samfunn
Jeg skal gå rett på sak. Online har nå sin helt egen dedikerte meme-kanal på Slack, og den heter intet annet enn *#memeogvinogklinoggrin2*. Ikke ulikt guttakveld med CIA og waterboarding, er det navnet en skikkelig munnfull. Da er det gjerne lurt å bruke forkortelsen MVKG når man kan, så man ikke lurer seg til å tro at man har fått slag i løpet av dagen. Kanalen er opprettet med den hensikt å tilby trygg havn for alle memes i Online, enten de er morsomme, tankevekkende, eller bare laget av Henrik Giil. Et par onlinere så behovet for å motivere studentene til høyere memeproduksjon, og gudene skal vite at anlegget har kjørt seg hardere enn fabrikken til Polarbröd. Bildene er on-point og standardene er høyere enn en stein giraff, men det er ikke alt! Hvem som helst kan legge ut når enn de vil, enten det er midt på natta eller under julemiddagen med familien. Så da er det bare å slå seg løs!

Selv om du kanskje først hører om dette i nyere tid, har kanalen faktisk eksistert en stund. Allerede i september 2019 kom MVKG til verden, sparkende og skrikende som et foster med heroinabstinenser. Kanalen ble nemlig opprettet privat, kun for at to onlinere skulle kunne utveksle memes seg imellom mens Exphil brant vekk retinaen deres. Gradvis fikk flere onlinere ferten av MVKG, og kanalen vokste litt etter litt som et skamfullt hentai-felleskap med fallende selvrespekt. Nylig fikk meme-gjengen en åpenbaring av andaktsfull sort, og skjønte at kanalen måtte åpnes til offentligheten. Slack har dessverre sine IQ-problemer, så en ny kanal ved nytt navn måtte opprettes. Dette gjorde at kanalen ble nødt til å legge til en “2” på slutten av navnet. Men ta det helt med ro, det er ingen forskjell på MVKG og MVKG(2). De er identiske, som superlim og kebab laget av hest. Så hvorfor brukes ikke bare *#random* for slike memes? Spis esel, that’s why. Jeg trenger ikke å svare til deg.

### Fra filler til rikdom
Det er jo ikke mangel på kanaler, enten levende eller døde, som har hatt sitt omdømme basert på memefaktor. De som kjenner Online inn ut, vet at *#genfors* regjerer på høyaktuelle memes når våren omsider ruller rundt hjørnet. Og det skal ikke endre seg! Generalforsamlingen er kanskje den viktigste delen av Online, men den er ingenting uten JPEGs med Arial og hvit bakgrunn. Dessuten eksisterer *#memeogginogginogjeans* for de virkelig harde gutta. Hemmelighetsfull og uoriginal, her er det mye å ta av. Pass deg! Så har vi jo stakkars *#stateofthememes*, som ble spist av rovdyr før kanalen i det hele tatt rakk å komme seg på beina. Gone but never forgotten ⚰️.

Så hva kan man forvente av dette samfunnet? Holder det seg gående til universets varmedød, eller svinner det hen som studiegleden til en doktorgradsstudent? Det er opp til deg. MVKG lever ikke uten bidrag, og vi må alle ta ansvar for at kanalen fylles opp med nye, friske memes hver uke. Vær en lagspiller! Man viderefører ikke arven ved å kaste bort sine frø i en sokk. Man donerer det til en spesialisert institusjon som redistribuerer arvemateria… nei samma det, glem den analogien der. Bare lag noen memes, sleng dem ut på Slack, og ha det gøy!


**Er du ikke medlem av Onlines Slack? [Trykk her for å bli med på onlinentnu.slack.com!](https://onlinentnu.slack.com)**