---
title: "Kommunikasjonsansvarlig til hovedstyret!"
layout: artikkel
tags: 
 - genfors
 - hoves
 - ekstraordinær
 - kommunikasjonsansvarlig
date: "2017-10-29T11:55:00+01:00"
modified_date: "2017-10-31T15:36:29.180551+01:00"
image: "/assets/Generalforsamlingen.png"
image_alt: "Generalforsamlingen"
author:
 - Aslak Hollund
ingress: "Skulle forslaget bli godkjent av generalforsamlingen ønsker vi å velge inn en kommunikasjonsansvarlig som vil sitte frem til ordinær generalforsamling i starten av mars. Stillingen vil være en prøveordning for å se om dette er noe vi kunne tenke oss å legge frem som en mulighet for enten en permanent stilling i hovedstyret eller som en ny kjernekomité."
excerpt: "HS fremmer forslag om å midlertidig utvide hovedstyret med en kommunikasjonsansvarlig."
slug: "kommunikasjonsansvarlig-til-hovedstyret"
photographer: "Thor Håkon Bredesen"
---
Tanken går som følger: Sosiale medier har bare blitt mer og mer viktige i de siste årene. I online vet vi at sosiale medier er en av de viktigste kanalene vi har får å nå ut til våre medlemmer. Per i dag har vi ingen med spesiell kompetanse på dette feltet, selv om vi til tider merker at vi trenger det. Vi forestiller oss at en komite kunne arbeide ting som å utarbeide blestestrategier for å fylle kurs og bedriftspresentasjoner som av diverse grunner ikke fylles, håndtere våre sosiale media kontoer, jobbe for å vise linjeforeningen i et positivt lys ut til eksterne, da både potensielle søkere til informatikk og samfunnet generelt. Noen i komiteen kan ta mediahåndteringskurs og dermed opparbeide seg kompetanse til å bistå leder i saker der linjeforeningen må uttale seg til media. Og mye mer!

Nå starter vi med en kommunikasjonsansvarlig i denne omgang og da er det naturlig å utarbeide de faktiske ansvarsområdene til denne personen sammen med vedgående. Utover slikt arbeids som er diskutert over ønsker vi at kommunikasjonsansvarlig sammen med hovedstyret skal gjøre noe av grunnarbeidet som vil være nødvendig for å starte opp en kjernekomité.

Dersom du tror at du kan bistå Online i forbedring av vår sosiale media tilstedeværelse og ønsker å ta noe av informasjonsansvaret i Online ber vi deg sende en mail til **valgkom@online.ntnu.no**, slik at de kan kontakte deg for noen kjappe spørsmål.

*OBS: Ved valg til hovedstyret er det vanligvis krav om at man har sittet i en kjernekomite i minst 6 måneder. Siden dette er et verv som ikke har en allerede eksisterende komite tilknyttet seg spesifiserer saksforslaget at alle medlemmer av online kan stille til et eventuelt valg.*