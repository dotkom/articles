---
title: "Survival Guide Åre"
layout: post
tags: 
 - åre,
 - fjellvettregler
date: "2018-01-12T10:00:00+01:00"
last_edited: "2018-01-11T18:04:35.115989+01:00"
---
Er du enda ikke lei av å høre om ÅREts tur, ÅREts store happening, ÅREts sjukeste vintereventyr? Frykt ikke! Her kommer det enda en siste, lille krampetrekning med leveregler du bør prøve å følge når du setter deg på bussen i retning ÅREts store happening, dersom du har et håp om å komme deg hjem igjen.

![åre](https://online.ntnu.no/media/images/responsive/899111d9-669e-4dbe-a9e4-6f485c8f9590.png)

#### ÅRETS FJELLVETTREGLER

**1.** Legg ikke ut på langtur uten fullt batteri på mobilen og nødlader i lomma.

**2.** Ha alltid på snapmap – med mindre du vil holde nattens fangst hemmelig.

**3.** Vis respekt for været og værmeldingene, behold klærne dine på, ihvertfall til du kommer deg på rommet.

**4.** Tenk for guds skyld på antrekket på afterski, du vil jo ikke misse et knallskudd til Instagram?

**5.** Lytt til erfarne medstudenter, de har garantert gått på en smell før deg.

**6.** Dobbeltsjekk hvor du skal på vors, det er kleint å brase inn under hyttemiddagen til familien på 4.

**7.** Gå ikke alene, det ser bare dust ut, og du risikerer å ende i en grøft.

**8.** Vend i tide – det er ingen skam å snu flaska.

**9.** Spar på kreftene gutta, det er lett å finne drømmedama i et hav av Kari Traa-superundertøy.

Selv om disse fjellvettreglene er viktige å etterstrebe, må en for all del ikke glemme å drikke vann mellom slagene, ha godt humør og ta vare på hverandre! God tur til Åre, kjære medstudenter! ;)
