---
title: "Dotkom ønsker tilbakemelding på Nibble!"
layout: artikkel 
tags: 
 - Kontoret
 - nibble
date: "2017-05-08T20:05:00+02:00"
modified_date: "2017-05-09T16:52:07.668037+02:00"
image: "/assets/Nibble med tekst over.png"
imageAlt: "Nibble med tekst over "
author:
 - Håkon Solbjørg
ingress: "\"Nibble\" er prosjektnavnet på betalingssystemet på kontoret. Det har stått på Onlinekontoret i omtrent et år nå, og forrige uke ble det lansert en helt ny versjon av systemet! Nå ønsker dotkom din feedback for å kunne gjøre det enda bedre."
ingress_Short: "Har du tilbakemelding til betalingssystemet på kontoret?"
slug: "dotkom-onsker-tilbakemelding-pa-nibble"
---
Betalingssystemet ser kanskje ikke så forskjellig ut på utsiden, men "under panseret" er hele kodebasen skrevet om fra scratch. Dette ble i hovedsak gjort for å samle kodebasen til dotkom i teknologier som flere har kjennskap til. Versjon 1 av Nibble ble skrevet i AngularJS, og versjon 2 ble skrevet i React.

I løpet av tiden systemet har vært i bruk har folk ytret ønsker om endringer. Disse ytringene har ofte blitt værende innenfor kontorets fire vegger, og det betyr at ønskene ikke alltid når frem til dotkom.

Blant retningslinjene til dotkom ligger verdien om at vi skal jobbe med systemer som gjør hverdagen til Onlinere enklere. Derfor vil vi gjerne ha din feedback på alt som blir utviklet. Vi oppfordrer dere til å ta kontakt med innspill, kommentarer eller meninger. Vi er kun en e-post unna, og vi kan nås på [dotkom@online.ntnu.no](mailto:dotkom@online.ntnu.no). Det er også mulig å opprette "issues" direkte på prosjektene på [GitHub-profilen vår](https://github.com/dotkom) dersom man ønsker det.