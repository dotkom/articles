---
title: "Progging og pizza"
layout: artikkel 
tags: 
 - ncpc
date: "2014-10-14T00:00:00+02:00"
modified_date: "2015-11-01T06:27:00.895050+01:00"
author:
 - Kathrine Steffensen
ingress: "Lørdag 4. oktober gikk programmeringskonkurransen Nordic Collegiate Programming Contest av stabelen på P15. 38 lag møtte opp for å rive seg i håret og spise pizza og løse flest mulig programmeringsoppgaver på 5 timer."
ingress_Short: "Årets NCPC skjedde."
slug: "progging-og-pizza"
---
NCPC er en programmeringskonkurranse som ikke bare arrangeres her på NTNU. Konkurransen arrangeres samtidig i tre forskjellige tidssoner, i alle de nordiske landene. Deltakerne fikk dermed også prøve seg mot blant annet studenter ved Kungliga Tekniska Högskolan i Stockholm, i tillegg til andre norske universiteter. Det beste laget i NCPC, fra Kungliga Tekniska Högskolan, ble ferdig med alle 11 oppgaver før fire timer var gått. Beste norske lag ble Algorillas fra UiO, som kom på 7. plass. NTNUs beste lag kom på 16. plass. 

– Det ble en god konkurranse der mange ballonger ble delt ut. Det er gøy, sier Thor Håkon Bredesen, som er en av arrangørene.

### Et aktivt konkurransemiljø
Selv om NCPC er over for i år er det andre programmeringskonkurranser som går i løpet av året på NTNU. IEEEXtreme 24-hour programming competition arrangeres 18. oktober, og det blir også arrangert konkurranser i RoboCode og liknende.. På vårsemesteret arrangerer instituttet IDI Open, en intern programmeringskonkurranse hvor man også kan delta "offsite". 

Klokken 16 var det avgjort hvem som skulle videre til Linköping for å representere NTNUs ære mot noen av Europas flinkeste programmerere. De tre øverste plasseringene i år gikk til Kjøttdeig, Ninjadev og Pornodyret Snadre, og av de tre er det to lag som går videre i konkurransen. I tillegg til de ærefulle tre øverste plassene premiertes også beste førsteklasselag, beste jentelag, flest forsøk og feil svar(Shotgun), færreste innsendinger med flest rette("Better safe than sorry") og beste lagnavn. Hele resultatlisten finner du [her](https://ncpc14.kattis.com/standings?filter=135).